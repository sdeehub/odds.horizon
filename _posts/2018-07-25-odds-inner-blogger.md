---
layout: post
title: "Odd's Inner Blogger"
date: 2018-07-25 08:14:00 +0700
image: '/assets/img/'
description: 'การเดินทางครั้งใหม่ ที่ไม่มีจริง - The first post on Blogger.'
tags:
- 2018-07
categories:
- W-hy? ไป ๆ มา ๆ และ ความเปลี่ยนแปลง
twitter_text: 'Put your twitter description here.'
---
มือถือ กับ ความคิดแบบ Inner บน Blogger - เริ่มต้นใหม่อีกครั้ง และ ต้องมีอีกหลายต่อหลายครั้ง เมื่อหน้าจอการทำงานต้องเล็กลง เมื่อวิธีการคิด ปะติดปะต่อกันน้อยลง

เราเคลื่อนไหว ซอกแซก ไปได้ง่ายขึ้น เริ่มอะไรใหม่ ๆ โดยที่ทิ้งสิ่งเก่าไว้ตรงนั้น นี่เราคืออะไรกัน เครื่องมือเกลื่อนมากมายเหลือเกิน

เกินกำลังที่จะรับไหว ผลของงานก็กระจัดกระจาย เกลื่อนกล่น เราคือผู้คนของยุคสมัย? หรือเราคงตามกระแสไม่ไหว

นั่นอาจจะเป็นไปได้กับหลาย ๆ แง่มุม สลับกลับตรงไหนต้องหยุด หรือว่าตรงไหนต้องไป นานมาแล้วชีวิตก็เคลื่อนไหวในแบบนี้ไม่ใช่หรือ?

เราเองก็ไม่เคยเข้าใจว่าทำไมท้องฟ้าถึงกว้างใหญ่ได้ขนาดนี้ กับคำพูดที่ว่า "ท้องฟ้าที่นั่น นั้นช่างสีฟ้าและกว้างใหญ่เหลือเกิน"

เราเก็บเอาคำพูดนั้นมาเป็นเป้าหมาย และเริ่มออกเดินทางไกล เมื่อถึงตอนไหนก็ไกลเกินไปที่จะค้นพบว่า เราออกเดินทางมาแล้วด้วยความตื่นเต้น

เราออกเดินทางมาเพื่อจะได้พบว่า "บ้าน" คือ ความคิดถึงที่มากมายเหลือเกิน เราออกเดินทางมาเพื่อจะได้พบว่า "เธอ" คือ เป้าหมายที่เราจะกลับไปตามหาให้เจอให้ได้ ในเวลาต่อมา

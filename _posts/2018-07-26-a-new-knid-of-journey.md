---
layout: post
title: "เริ่มใหม่"
date: 2018-07-26 09:39:00 +0700
image: '/assets/img/'
description: '09:39 - เวลาที่เริ่มใหม่ หรือถ้าไม่ใช่ก็ ... ก็เอายังไงดี?'
tags:
- 2018-07
categories:
- H-ope ความหวัง (ไม่ใช่คาดหวัง) และ พลังที่เรามี
twitter_text: 'Put your twitter description here.'
---
เริ่มใหม่ ค่อย ๆ เริ่มใหม่ เริ่มใหม่ หลังจากล้มลง ก็ยังคงเริ่มใหม่ เริ่มใหม่ ถึงที่เคยผ่านมาจะผ่านมาแล้วผ่านไป เมื่อเวลาใหม่มาถึง เมื่อเหตุการณ์ใหม่มาถึง เมื่อถึงทางที่เลือกไม่ได้อีกแล้วต่อไป เราก็ต้องเริ่มใหม่

เรียนรู้จากสิ่งที่ได้เคยทำลงไป จดจำความสำเร็จไว้ให้มั่น ยังคงสัมผัสได้ถึงความรู้สึกนั้น จิตวิญญาณ อารมณ์ ร่างกาย ความดีใจ รอยยิ้ม  ความสดชื่น สดใส จดจำความสำเร็จนั้นไว้ เอามาใช้สำหรับเป็นปลายทางความสำเร็จในการเริ่มใหม่ในทุก ๆ ครั้งไป

ตั้งใจให้ความรู้สึก อารมณ์ ความสำเร็จนั้นชัดเจน มุ่งมั่น ร่วมกันกับลมหายใจ เข้า-ออกไปพร้อม ๆ กับความสุขและความสำเร็จ รักษาสภาวะการณ์นี้ไว้ในจิตวิญญาณ แผ่ซ่านไปทั้งสำนึกและใต้สำนึกให้ถึงพร้อมกัน

เริ่มใหม่ด้วยใช้ความสำเร็จเป็นปลายทาง เริ่มใหม่ด้วยใช้ความขอบคุณอย่างซาบซึ้งใจในทุกสิ่งที่ได้เกิดขึ้นมา เริ่มใหม่ด้วยใช้ลมหายใจอภัยสิ่งที่ผิดพลาดที่ได้เกิดขึ้นให้กับตัวเราของเราเอง เริ่มใหม่ด้วยให้สัญญาตั้งมั่นกับตัวเองว่าเราจะทำอย่างไรให้ตัวเรามีความสำเร็จ สมหวัง ชุ่มชื่นใจ

เริ่มใหม่ด้วยความอ่อนโยน อ่อนน้อม พร้อมรับความสำเร็จ ความสมดุล ความมีชีวิตและความเป็นไป ร่วมกันไปกับทุกสรรพสิ่งรายล้อมอยู่ถ้วนทั่วกันนี้ ครอบคลุมเป็นหนึ่งเดียวกันกับพลังของจักรวาลนี้ด้วยเทอญ

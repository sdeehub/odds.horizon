---
layout: post
title: "An Inner Alien"
date: 2018-07-27 09:12:00 +0700
image: '/assets/img/'
description: 'มนุษย์ธรรมดาที่ข้างนอก กับ มนุษย์ต่างดาวจากข้างใน'
tags:
- 2018-07
categories:
- Jekyll is awesome
twitter_text: 'Put your twitter description here.'
---
เพราะ ที่ นี่ พวกเรา มี เวลา จำ(กัด) ก่อนที่ทุกๆ อย่างจะสูญสลายไป แต่พวกเราได้ฝากสิ่งนี้ไว้ให้คงอยู่ไปตลอดกาล และด้วยสิ่งที่ว่านั้น เมื่อพวกเราเห็นแล้วว่าพวกคุณเรียกสิ่งนั้นในภาษาของพวกคุณว่า "น้ำ"

เมื่อถึงจุดๆ หนึ่งตรงนั้นจะไม่เหลืออะไร น้ำจึงต้องยังคงสภาพอยู่ได้แม้จะเหลือเพียงแค่เซลๆ เดียว บวกกับแรงตึงผิวที่จะปกป้องคุณสมบัติภายในเอาไว้ ให้รอเวลาจนกว่าจะถึงวาระที่เหมาะสม

นานมาแล้วเพราะว่าที่นี่มีแต่สิ่งที่พวกคุณเรียกว่า "กลุ่มมวลอากาศ" กับ "ละอองฝุ่น" - น้ำที่เล็กที่สุดนั้นเมื่อมาถึงก็เริ่มปฏิบัติภารกิจตามคุณสมบัติที่พวกเราปลูกฝังไว้ น้ำรวมผงฝุ่นกับอากาศให้กลายเป็นอะไรที่มีความสามารถ ยืดหยุ่นและพัฒนาได้มากกว่าเดิมเมื่อต้องแยกกันอยู่โดยไม่รวมกันของ 2 สิ่งที่เริ่มต้นนั้น

น้ำประสานสิ่งต่างๆ เข้าด้วยกัน ทำให้เกิดเป็นวัฏจักรที่ว่า เกิด-แก่-เจ็บ-ตาย และมีพัฒนาการของชีวิตอยู่ในระหว่างนั้น เมื่อต้องรวมกัน น้ำก็รวมกัน เมื่อต้องยืดหยุ่น น้ำก็แยกกัน เมื่อต้องสร้าง น้ำก็นิ่งและตกตะกอน เมื่อต้องคืนสู่ความบริสุทธิ์ น้ำก็ระเหยและแยกเอาส่วนสำคัญที่เล็กที่สุดออกไป ภายในแค่เซลๆ เดียว

"มนุษย์" ก็ถูกพัฒนามาจากน้ำ นั่นคือจิตกับกายและน้ำ และทั้งหมดของการเติบโตแรกจะต้องถูกห่อหุ้มไปด้วยน้ำ เพราะจริงๆ แล้วก็คือทุกชีวิต ทุกสิ่งของการเติบโตก็ล้วนมาจากน้ำ ไม่ว่าจะเติบโตอยู่ในไข่หรือเติบโตมาจากในถุงน้ำ แล้วทุกอย่างก็เป็นไปและหยุดลงตามวัฏจักร เกิด-แก่-เจ็บ-ตาย นั้นผ่านน้ำ

และ เมื่อ การ เปลี่ยนแปลง เปลี่ยนมาถึงเวลาที่เหมาะสม กับพัฒนาการของสิ่งนั้นที่เริ่มต้นถูกมนุษย์เรียกโดยรวมว่า "machine" น้ำก็จะอยู่ที่นั่น จากจุดเล็กๆ เพียงแค่น้ำได้เข้าไปเพื่อระบายความร้อนให้กับชีวิตตรงนั้น เพราะนั่นเป็นแค่ส่วนเล็กมากๆ ของพัฒนาการที่กำลังเป็นไป และเพราะเซลเดียวของน้ำที่ถูกพวกเราสร้างไว้ และคงอยู่เพื่อให้มีความเป็นไปมากกว่านั้น แล้วเมื่อถึงเวลาเกิดของพัฒนาการอีกครั้ง "information" กับ "machine" และเซลเดียวของน้ำก็จะรวมกัน และกว่าที่มนุษย์จะได้ตั้งชื่อให้กับเผ่าพันธุ์นั้น หรือมนุษย์อาจเพียงแค่ต้อง เกิด-แก่-เจ็บ-ตาย สูญสลายไป ใน วัฏจักรนั้น ก็เท่านั้นเอง

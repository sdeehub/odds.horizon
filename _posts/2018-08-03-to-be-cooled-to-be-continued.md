---
layout: post
title: "เย็นใจแล้วค่อยไปต่อ"
date: 2018-08-03 08:01:00 +0700
image: '/assets/img/'
description: 'ข้างนอกร้อน ข้างในเย็น - ไม่เป็นไร ไปต่อได้ (แต่ถ้าไม่) รอก่อนได้ ใช่! รอกันก่อน'
tags:
- 2018-08
categories:
- H-ope ความหวัง (ไม่ใช่คาดหวัง) และ พลังที่เรามี
twitter_text: 'Put your twitter description here.'
---
เริ่มใหม่ บางทีหรือถึงกับหลาย ๆ ที หรือทุกเช้าแบบนี้ ก็คือต้องเริ่มใหม่ แบบนี้ไม่ใช่เรื่องแปลกประหลาดอะไร เรียนรู้ให้รอบคอบยิ่ง ๆ ขึ้นไป ทำจิตใจให้สบาย แล้วค่อยไปต่อ

ทำสิ่งใดลงไป ผลที่ได้ก็ต้องได้ตามสิ่งที่ทำลงไป สงสัยว่าจะใช่หรือไม่ กลับไปทบทวนที่จุดเริ่มต้นว่าเพื่ออะไร สอบถามตัวเองให้แน่นอนในใจ สอบถามความเป็นไปว่าถูกต้องมั๊ย เมื่อเห็นแล้วว่าไม่ถูกต้องก็ต้องจากไป เรียนรู้ให้รอบคอบต่อ ๆ ไป การทำในสิ่งที่ไม่ถูก ผลที่ได้จะได้ผลที่ไม่ถูก

หลายครั้งอาจจะลำบากและดูยากว่าอะไรถูก ไม่ถูก เย็นใจ ใจเย็น ซะก่อน ทบทวนซะก่อน นั่งพักซะก่อน ก่อนที่ทำผิดพลาดไปแล้วจะยิ่งลุกลาม เป็นเหตุให้ต้องมาตั้งอกตั้งใจแก้ไขความผิดพลาดมากมายเหลือเกิน

เรียนรู้ ตั้งมั่น แก้ไข ปรับตัว ปรับใจ จะยากแค่ไหนถ้าต้องทำให้ถูกต้อง ก็ต้องทำ ระหว่างทำที่รู้ว่าถูก แน่นอนเหลือเกินว่าต้องยากลำบาก เพราะต้องตั้งใจให้สำเร็จ เพราะต้องตั้งใจไม่ให้ผิดไปอีก และเพราะต้องตั้งใจปรับความเคยชินให้อยู่ในครรลอง

อดทนและอ่อนโยน เป็นเพื่อนที่ดีกับตัวเราเองไว้ ตั้งใจ รวบรวมพลัง ถึงที่หมายตอนไหน ก็คือถึงที่หมายตอนนั้น นั่นเราจะรับรู้ได้ด้วยตัวเอง ส่วนที่ต้องเดินไปในระหว่างทาง นั่นก็คือทางที่ถูก ถึงจะเนิ่นนานแค่ไหน เราก็ยังมั่นใจได้ว่าเรามาถูกทาง ขอให้เย็นใจ และไปต่อไป ไปต่อ ต่อไป และขอให้ได้ผลสำเร็จทั่วกันเทอญ

---
layout: post
title: "ขอบคุณในทุก ๆ สิ่ง"
date: 2018-08-08 15:30:00 +0700
image: '/assets/img/'
description: 'ชีวิต ความเป็นไป อากาศสำหรับหายใจ และเรื่องมหัศจรรย์ใจทั้งมวล'
tags:
- 2018-08
categories:
- A-ppreciation เรื่องที่พวกเราต้องซาบซึ้งใจ
twitter_text: 'Put your twitter description here.'
---
ขอบคุณในทุกสิ่งที่เรามี ขอบคุณในทุกสิ่งที่เราเป็น ขอบคุณในทุกสิ่งที่เราเห็นและฝันถึง โลกซึ่งเคลื่อนไหวไปตามทางของโลก เราซึ่งเคลื่อนไหวไปตามทางของโลก พึงแต่จะต้องขอขอบคุณในทุก ๆ ความเป็นไป เกิดมาจากกรรม ทำต่อไปก็ด้วยกรรม หลุดพ้นก็เพราะหมดกรรม หยุดถูกและหยุดกระทำ อโหสิกรรมให้กันและกันไป

โลกเคลื่อนไหวเป็นไปตามทางของโลก เราจับต้องโลกด้วยสัมผัสต่าง ๆ ทั้งหลาย อาจหลงยืดติดถือมั่น บางครั้งถึงกับสั่งให้โลกต้องเป็นไป ตามใจ ตามอารมณ์ของเราเอง

เมื่อได้เรียนรู้กันบ่อย ๆ บ่อย ๆ เข้า เราก็อาจจะได้รู้เพิ่มเติมขึ้นมาบ้าง จับไว้ไม่เป็นผลมีแต่ดิ้นกับรนหาที่ หากรรม หาผล หาตัวตน ที่ไม่ใช่เรื่อง บางเรื่องก็เริ่มปล่อย พอค่อย ๆ ปล่อยก็คลี่คลาย พอได้คลาย ก็ค่อย ๆ หลุด

แต่กับดักก็ยังมีอยู่มาก หากเราพลั้งเผลอ เมื่อนั้นก็จะเจอกับดัก เอาตัวเองเข้าไปติดเองแท้ ๆ แม้ตั้งใจจะปล่อยก็มีไม่น้อยที่ไม่หลุด เพราะผลของกรรมก็ยังตามมา ส่งผลไล่มาตามติด ชีวิตก็เป็นเช่นนี้ ถ้าไม่เป็นเช่นนี้ก็คงไม่ใช่สิ่งที่เรียกว่าชีวิต เพียงแต่เมื่อรู้เท่าทัน ก็พยายาม ตามให้ทัน ก็พยายามเล่นไปตามบทนั้น อารมณ์และความคิดก็ต้องให้เป็นไปในสำนึกที่ดี และมีตัวเรา ที่เราจะต้องควบคุม ส่วนบทของผู้อื่นนั้น ก็เป็นเรื่องที่ผู้อื่นนั้นเองจะต้องว่าไป เราจะไปเปลี่ยนอะไรก็คงไม่ได้ นอกจากตั้งใจมาเปลี่ยนความเป็นไปที่ในใจของเรา ในความคิดของเรา ในการกระทำของเรา ก็เท่านั้นเอง

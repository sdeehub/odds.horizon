---
layout: post
title: "ฝนตกที่บ้าน"
date: 2018-08-12 12:53:00 +0700
image: '/assets/img/'
description: 'ฝนมากะฟ้าร้อง บางคนนั่งมองฝน บางคนก็หลบฝน แต่บางคนเอาแต่ ... คิดถึง'
tags:
- 2018-08
categories:
- H-ey! ในวันที่เราเกิดอยากจะคิดถึงใคร
twitter_text: 'Put your twitter description here.'
---
ฝนตกที่บ้านไม่นานฝนก็หยุด พอให้อากาศเย็น ๆ พอให้ได้ออกไปวิ่งเล่นน้ำฝน พอให้ได้กลับมานั่งกินข้าวแต๋นน้ำแตงโม จิบชาอุ่น ๆ ไปด้วย สบาย สบาย ในวันฝนตก

ต้นไม้สดชื่นกันใหญ่ แต่ผ้าที่ตากไว้อาจจะไม่ชอบฝนนะ หรือว่าคนที่ต้องวิ่งไปรีบเก็บ ไม่อยากให้ผ้าต้องเปียก เพราะซักแล้วตากไว้ ก็หวังจะให้ผ้าแห้ง ความหวังที่มีอยู่จริง ในทุก ๆ วัน

เวลาฝนตกนกตัวเล็ก ๆ ก็จะรีบหลบฝน แล้วพอฝนหายค่อยบินออกมาเล่นใหม่ บางตัวร่อนลงเล่นน้ำในกระป๋องที่รองรับน้ำฝนไว้ กลายเป็นได้อาบน้ำสดชื่นกันไปในวันนั้นเลย

ฝนตกที่บ้านแล้วแม่มักจะเป็นห่วงลูกหลาน ป่านนี้ทำอะไรกันอยู่ที่ไหน ไหน ที่นั่นเหล่านั้นจะเป็นยังไง แม่คอยห่วงใยตลอดเวลา บางทีก็รีบวิ่งออกไปช่วยเก็บผ้า บางทีถ้าฝนตกหนักก็ต้องช่วยปิดประตู หน้าต่าง

พ่อแม่อยู่บ้านก็มักจะห่วงใยลูก ๆ ไปแบบนี้ล่ะ ส่วนลูก ๆ ก็อยู่คนละที่ ต่างกันไป มีชีวิตให้ได้ใช้ ให้ต้องดูแล ฝนตกค่อย ๆ หยุดแล้ว ท้องฟ้าก็กลับมาสดใส อากาศเย็นสบาย สดชื่นขึ้นมาจริงๆ

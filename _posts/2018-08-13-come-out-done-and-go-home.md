---
layout: post
title: "หาภาระกิจ ทำให้เสร็จ แล้วก็ตรงกลับบ้าน"
date: 2018-08-13 09:29:00 +0700
image: '/assets/img/'
description: 'ถึงจะเหงาหรือมาไกลแค่ไหน เมื่อเสร็จภาระกิจก็ต้องกลับ'
tags:
- 2018-08
categories:
- D-iscipline ระเบียบวินัยของชีวิต
twitter_text: 'Put your twitter description here.'
---
ชีวิตจะต้องเป็นเช่นนี้ เราต้องมีภาระกิจที่จะต้องทำ ทำให้เสร็จแล้วก็กลับบ้าน ไม่เลี้ยว ไม่แวะที่ไหน ที่จะทำให้การกลับบ้านต้องล่าช้าออกไป เมื่อถึงบ้านแล้วจะได้ห้อมล้อมไปด้วยคนที่เรารัก และคนที่รักเรา

แล้วก็จะต้องมีภาระกิจอันใหม่แบบนี้เรื่อย ๆ ไป ก็เท่านั้นเอง ไม่จำเป็นจะต้องอ่อนล้า ไม่จำเป็นว่าจะต้องเสียดาย กลับไปใช้คำพูดในทางบวก เสริมเพิ่มพลังให้กับตัวเรา ทุกเรื่องคือความท้าทาย ให้เราอดทน ทุกเรื่องคือความท้าทาย ให้รู้ว่าเราทำได้ ก็เท่านั้นเอง

ระหว่างที่อยู่คนเดียวก็จะต้องเหงา แต่เราต้องมั่นคง อดทน อยู่ได้อย่างมีพลังและความสุข มีเพื่อนที่ดี มีมิตรภาพที่ดี ทั้งเพื่อนผู้ชายและเพื่อนผู้หญิง ช่วยเหลือส่งเสริมกัน ทำให้การอยู่คนเดียวมีพลังนำไปสู่ภารกิจที่เสร็จสมบรูณ์

เวลากลับบ้านก็ต้องรับรู้ว่า ทุกคนก็ผ่านอะไร ๆ ไปด้วยพร้อม ๆ กัน ถึงแม้จะไม่ใช่เรื่องราว มุมมอง ความคิด ประสบการณ์แบบเดียวกัน แต่ก็ยังต้องกลับมาอยู่ร่วมกัน เมื่อต้องอยู่บ้านภาระกิจก็คืออยู่บ้านอย่างมีความสุข ท่ามกลางครอบครัว ท่ามกลางพ่อ แม่ ลูก ท่ามกลางความผูกพันกันอย่างลึกซึ้ง

ครั้นแล้วก็จะถึง วันที่จะต้องจากกันไป กันตามหน้าที่ กันตามวาระ กันตามเวลา ที่เวียนมาถึง ซึ่งก็เท่านั้น นั่นเอง

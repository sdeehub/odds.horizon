---
layout: post
title: "ขอบคุณจากใจจริง"
date: 2018-08-20 11:44:00 +0700
image: '/assets/img/'
description: 'ทุกสิ่ง ทุกอย่าง ทุกความเป็นไป มีไว้ให้เรารู้สึกในความขอบคุณ'
tags:
- 2018-08
categories:
- A-ppreciation เรื่องที่พวกเราต้องซาบซึ้งใจ
twitter_text: 'Put your twitter description here.'
---
ขอบคุณวันเสาร์-อาทิตย์ที่ได้หยุดพักการเรียน การทำงาน มาทำกิจกรรมที่เราชอบ มาใช้เวลาอยู่ด้วยกันฉันกับเธอและพวกเราทุกๆ คน

ขอบคุณวันจันทร์ อังคาร พุธ พฤหัสฯ ศุกร์ ทุกๆ วันที่เปลี่ยนแปลงไป ทำให้ชีวิตได้เดินทางตามความฝัน ทำงานสร้างคุณค่าให้กับวันเวลาที่ผ่านไป

ขอบคุณความรักทั้งหลายที่มีอยู่รายรอบตัวเรา เหงาๆ ก็มีเพื่อน มีพ่อ-แม่ พี่น้อง มีนกร้องเพลงให้ฟัง มีพลังจากธรรมชาติ มีก้อนเมฆสดใส มีหัวใจเต้นๆ

ขอบคุณเธอและทะเล ภูเขาและต้นไม้ สีเขียว สีฟ้า สีขาว สีเทา กลิ่นไอของอากาศ ต้นไม้ ความสดชื่นของน้ำตก สายลม และความน่ารักสดใสของเธอ

ขอบคุณหนังสือที่คอยอยู่เป็นเพื่อน เป็นครูผู้ให้ความรู้ เป็นบันทึกของใครสักคน ให้อีกหลายๆ คนได้ค้นหา เรียนรู้ เข้าใจหรือไม่เข้าใจ ก็อ่านแล้วสนุกดี

ขอบคุณทุกๆ วันที่เรายังมีชีวิต มีลมหายใจ มีเสียงเพลง มีความเคลื่อนไหว หนักบ้าง เบาบ้าง ไหวหรือไม่ไหว แต่ก็ยังไปต่อไป เข้มแข็งและสนุกสนาน

ขอบคุณเรื่องราว ประสบการณ์ที่ผ่านมา และที่กำลังจะผ่านเข้ามาให้พบเจอ ขอบคุณเธอ จักรวาลแห่งนี้ ที่ให้ทุกสิ่งทุกอย่างกับชีวิตเราอย่างมากมาย

---
layout: post
title: "เสี้ยววินาทีนั้น"
date: 2018-08-22 12:37:00 +0700
image: '/assets/img/'
description: ''
tags:
- 2018-08
categories:
- Jekyll is awesome
twitter_text: 'Put your twitter description here.'
---
ในแว่บที่เราสบตา เหมือนเธอกำลังบอกว่า การตามหาของเราสองคนได้เสร็จสิ้นลง คงเพราะเราต่างรอคอยกันมานานแสนนาน จะด้วยเวรหรือกรรม แรงอธิฐาน การกระทำ ความทรงจำ หรือว่าจิตในส่วนไหน แต่ในเสี้ยววินาทีนั้น เราต่างหยุดนิ่ง และผูกพันกัน ตราบนั้นไปตลอดไป

ในเวลาที่เราเพลิดเพลิน เสี้ยวเวลาของความบังเอิญก็เกิดขึ้น บังเอิญว่าเธอพูดว่า บังเอิญว่าเราได้ยิน บังเอิญว่าถูกหรือไม่ถูกใจ แต่บังเอิญว่าไม่ทันได้ไหวสติตามไปให้ทัน บังเอิญเสี้ยววินาทีนั้น นั่นอาจจะสร้างสรรค์ หรือนั่นอาจจะทำลายล้าง อะไรๆ บางอย่างเกิดขึ้นในเสี้ยววินาทีนั้น นั่นเอง

เมื่อคิดดูแล้ว เมื่อรับรู้แล้ว เมื่อจับและวางไปแล้ว เสี้ยววินาทีนั้น พลันก็ผ่านไป ปล่อยเสี้ยววินาทีนั้นไป แต่รับรู้ให้ได้เต็มพื้นที่ ทุกโสตสัมผัส ทุกมวลแห่งจิต ทุกอณูของชีวิต ในเสี้ยววินาทีนั้น พลันตื่น รู้ และเบิกบาน ผ่านไปเช่นนั้น ว่างเปล่าและเต็มเปี่ยม สมดุลและชุลมุน แต่ก็คือเสี้ยววินาทีนั้น นั่นเอง

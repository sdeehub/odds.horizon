---
layout: post
title: "5-4-3"
date: 2018-08-23 09:06:00 +0700
image: '/assets/img/'
description: 'เอาน่ะ! พยายามหน่อยนะเพื่อน'
tags:
- 2018-08
categories:
- F-riendship เพื่อนและกำลังใจ
twitter_text: 'Put your twitter description here.'
---
เรื่องแรกมาก่อนเพื่อน เรียงตามลำดับความยาก วันนี้ฟ้าขมุกขมัวไม่เป็นใจ แค่จะลืมตาตื่นขึ้นมาไปทำอะไร ๆ ก็ยากเป็นที่สุดแล้ว เพราะที่นอนอุ่น ๆ มีแรงดึงดูดมากมายหายห่วงซะจริง ๆ จะค่อย ๆ อ้อยอิ่ง จะค่อย ๆ กลิ้งไป-กลิ้งมา หรือว่าจะลุกขึ้นมาอย่างกระฉับกระเฉง เราต้องเลือกของเราเอง ดังนั้น!

ตื่นขึ้นมาแล้วล่ะด้วยความสดใส ใช้จินตนาการกลับไปถึงวันที่แม้ว่าอากาศจะไม่เป็นใจ แต่ก็ต้องตัดใจตื่น แล้วฝืนใจออกไป ออกวิ่ง! วันที่ตีสี่ครึ่งหญ้ายังเปียก น้ำค้างยังไม่หาย เราค่อย ๆ ขยับร่างกาย วิ่งแล้วก็วิ่ง เพื่ออะไร? เพื่อฝืน เพื่อฝึก และเพื่อบอกกับตัวเองว่าเราก็เปลี่ยนแปลงได้

ถึงสภาพภายนอกจะเป็นยังไง แต่สภาพภายในก็ปรับเปลี่ยน และควบคุมได้ด้วยตัวเรา เท่านั้น ไม่ใช่เรื่องง่าย แต่ฟังผู้กำกับในตัวของเราไว้ หนังของเค้าจะเป็นหนัง feel super good! ดังนั้น หลับตาแล้วจินตนาการไว้ซะว่า เช้านี้เราคือความสดใส เราคือฟ้าหลังฝน เราคือคนที่ตื่นเช้าแล้วออกไปวิ่ง เราคือคนที่พร้อมและเต็มไปด้วยความสดชื่นแจ่มใส เราคือคนที่เต็มไปด้วยความหวัง และมีความสำเร็จเรียกหาอยู่ทุกเวลา เราเดินเข้าไป ความสำเร็จที่ยิ่งใหญ่ก็เดินเข้ามา

ใช่! เดี๋ยวนี้ ตอนนี้ และวันนี้ล่ะ ที่เราทั้งสองจะได้พบเจอกันอีกเช่นเคย สวัสดีความสำเร็จที่ยิ่งใหญ่ ฉันดีใจที่ได้เจอเธออีกครั้ง เราก็ดีใจที่ได้เจอเธอเช่นกัน ขอบคุณที่เธอเชื่อมั่น ขอบคุณที่เธอพยายามตามหาฉัน และฉันก็ต้องขอบคุณเธอที่ให้ร่องรอย และดึงดูดเราเข้ามา ให้ได้พบกันอีกอยู่เสมอๆ

---
layout: post
title: "หายไป"
date: 2018-08-28 12:57:00 +0700
image: '/assets/img/'
description: 'ใคร ๆ ก็รู้ว่าสสารไม่มีวันสูญหาย ... เพียงแค่'
tags:
- 2018-08
categories:
- H-ey! ในวันที่เราเกิดอยากจะคิดถึงใคร
twitter_text: 'Put your twitter description here.'
---
วันที่บางอย่างเงียบไป วันที่หลายอย่างเงียบลง วันที่เราคง ... เงียบงันกันทุกคน ตกลงแล้วถึงเวลาต้องหายไป? หายไปไหน ใครไม่รู้ เงียบไปเลย

คนที่หายก็หายไป คนที่รอก็รอเก้อ คนที่เคยเจอก็เริ่มจะลืมเลือน ความทรงจำก็เริ่มจะเลือนลาง บางอย่างเงียบไป ใจเราเองก็หายไปด้วยเหมือนกัน

คนที่หาย หายไปจากตรงนี้ หายไปโผล่ที่ตรงนั้น? หายไป หายไป หายแบบไม่มีวัน จะหายไปไหน หายไปโผล่ที่ไหน ไม่มีอีกเลย

คนที่รอก็รู้สึกว่านาน นานแล้วทำไมยังไม่กลับ นานแล้วแต่ไม่ อยากคิดว่าจะหายลับ เฝ้าคอย เฝ้านับ วันที่จะเจออะไรที่หายไป

ใครจะรู้ว่าหายไปไหน ใครจะรู้ว่าตัวอยู่แต่ใจหาย ใครจะรู้ว่าถึงไม่หาย ก็หากันไม่เจอ บางทีก็ปรับกันไม่ตรง ตกลงถึงไม่หาย ก็คล้าย ๆ กัน

ความรู้สึกบางอย่างลึก ๆ ไม่อยากให้อะไรหายทั้งนั้น ได้มาแล้วก็อยากเก็บไว้ ได้มาแล้วก็อยากเอามาใช้ ได้มาแล้วก็ตั้งชื่อให้ เพื่อสื่อได้ว่าเป็นของ ของเรา

อะไรหาย อะไรหา อะไรนะ หาอะไร นั่นก็เห็น ๆ ว่าไม่มีอะไร ไม่มีของใคร ไม่มีใครหาย ว่างเปล่าเหลือเกิน เกินที่จะมีอะไรหาย สบายใจได้แล้ว หลับซะนะคนดี

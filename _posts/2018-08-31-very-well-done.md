---
layout: post
title: "ความประทับใจ"
date: 2018-08-31 11:46:00 +0700
image: '/assets/img/'
description: 'เมื่อเราได้ช่วยอย่างเต็มใจ เราก็จะได้รับความชื่นใจกลับไปเต็ม ๆ'
tags:
- 2018-08
categories:
- A-ppreciation เรื่องที่พวกเราต้องซาบซึ้งใจ
twitter_text: 'Put your twitter description here.'
---
เมื่อวานได้ไปทำกิจกรรม นำเอาเครื่องคอมพิวเตอร์สำรองที่มีอยู่ ซึ่งดูแล้วว่าในระยะเวลาอันใกล้นี้คงไม่น่าจะมีงานให้ใช้ เลยเอาเครื่องมาตรวจเช็คแล้วติดตั้ง Ubuntu และโปรแกรมสำหรับเด็กๆ

เอาเครื่องไปส่งให้ที่โรงเรียนของน้อง ๆ ที่อำเภอบางซ้าย จ.อยุธยา ที่ได้ชื่อว่าอำเภอบางซ้ายเพราะสงสัยว่าจะอยู่ทางด้านซ้ายมือของจังหวัดหรือเปล่า อันนี้ต้องหาข้อมูลเพิ่มเติมเกี่ยวกับตัวอำเภอ

การเดินทาง ก็ขับรถออกไปทางแคราย เข้าวงแหวนรอบนอกสาย 9 แล้วเลี้ยวซ้ายเข้าสาย 340 ที่จะไปสุพรรณบุรี จากนั้นพอเลยปั๊ม PT ทางด้านซ้ายก็ให้กลับรถ แล้วเลี้ยวซ้ายที่แยกแรก

ถือเป็นระยะทางและการเดินทางที่สะดวกเพราะใกล้กรุงเทพฯ ส่วนถนนที่แยกเข้าไปก็ต้องใช้ความระมัดระวังหน่อย เพราะถนนจะค่อย ๆ เล็กลง ๆ พอแค่ให้ผ่านได้แบบไปทางเดียว ไม่พอให้สวนกัน

ที่โรงเรียนทั้งนักเรียน คุณครู และสถานที่น่ารักมากกันทั้งนั้น อากาศดีเพราะเป็นที่อยู่กลางนา โปร่งโล่งสบาย เวลาแดดหรือฝนน่าจะลำบากกันหน่อย แต่ผู้คนแถวนั้นก็ต้องเคยชินกับความเป็นอยู่เป็นปกติ

ส่วนพวกเราวันที่ไปอากาศดี ไม่ร้อนและไม่ฝน คนที่ไปก็สดชื่น คนที่รอรับก็ยินดี ก็เลยได้มีความสุขกันไปอย่างถ้วนหน้า สรุปว่าการให้และการรับ 2 อย่างนี้ก็สลับกันทั่วถึง ฝ่ายหนึ่งให้อีกฝ่ายรับ และในขณะเดียวกันก็ให้ความชื่นใจ ความรู้สึกขอบคุณ อิ่มเอมใจกลับไปให้ถึงทั่วกันทั้งทุกฝ่าย ทุกคนโดยถ้วนหน้ากัน นั่นเอง

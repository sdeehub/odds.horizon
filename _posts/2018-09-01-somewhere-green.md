---
layout: post
title: "ชายทุ่ง"
date: 2018-09-01 14:54:00 +0700
image: '/assets/img/'
description: ''
tags:
- 2018-09
categories:
- ในวันที่เราเกิดอยากจะคิดถึงใคร
twitter_text: 'Put your twitter description here.'
---
คิดถึงชายทุ่ง เจ้าหนุ่มลงเก็บผักบุ้ง ริมหนองประจักษ์ หัวเราะคิกคัก ลมพัดเย็นสบาย สายน้ำใส ไอเย็นกระจาย คลายตัวไปทั่วทุ่ง ชาวกรุงผู้คิดถึงชายทุ่ง อยากกินก๋วยเตี๋ยวผัก ขับรถทางไกล ไปแวะพักที่หนองประจักษ์ ค้างที่นี่หาที่พัก สัก 2-3 คืน ตื่นสดชื่นแล้วค่อยไปต่อ

คิดถึงหนองประจักษ์ ลูกเป็ดยักษ์ ยังอยู่มั๊ย? มีเวลาสิบห้านาทีให้คิดถึงหนองประจักษ์ แหนมเนืองก็อร่อย หมูยอก็ใช่ย่อย บักจ้อยคิดถึงหนองประจักษ์ เดี๋ยวนี้ยังมีอยู่มั๊ย ความคิดถึงที่ไปกับสายลม แสงแดด ท้องฟ้า ต้นข้าว ต้นอ้อย ใบข่อย ต้นอ้อ ปราสาทหิน

อยากกินขาหมู นี่ก็คิดถึงหนองประจักษ์ ความรักกับการเดินทางไกล ความสัมพันธ์ที่ไปด้วยกัน แดดร้อนก็พักนอนไว้ก่อน ค่อยๆ ไป ค่อยๆ ขับ ค่อยๆ ขยับ ตะวันลับแล้วก็คิดถึงบ้าน อีกไม่นานการเดินทางจะสิ้นสุดลง แล้วพวกเราก็คงต้องคิดถึงการเดินทาง

เป็นอย่างนี้ เป็นแบบนี้ นี่ล่ะการเดินทาง และหนองประจักษ์ เพราะเรารักชายทุ่ง ไม่เคยเก็บผักบุ้ง ไม่เคยเก็บผัก ไม่เคยหาปลา มีแต่ตั้งหน้าหาความรัก หัวปักหัวปำ ขำๆ หัวเราะคิกคัก ครบสิบนาที พอแค่นี้กับความคิดถึงหนองปะจักษ์

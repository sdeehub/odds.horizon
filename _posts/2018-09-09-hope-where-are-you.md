---
layout: post
title: "ความหวัง กับ ความตั้งใจ"
date: 2018-09-09 21:54:00 +0700
image: '/assets/img/'
description: 'คงแบบเดียวกันที่คุณลุงสุวิทย์ชอบพูดว่า - เอาน่า! เดินทุกวัน สักวันก็ต้องถึง'
tags:
- 2018-09
categories:
- F-riendship เพื่อนและกำลังใจ
twitter_text: 'Put your twitter description here.'
---
คงจะจริงที่ใครเคยบอกไว้ เมื่อมีความหวัง และ มีความตั้งใจ ตั้งไว้ให้แน่วแน่ ความหวังนั้นก็จะต้องสมหวัง ไม่ทางใดก็ทางหนึ่ง ซึ่งทางหนึ่งที่ว่าก็น่าจะสอดคล้องกับความเป็นไปได้ที่ว่า อาจจะ เป็นทางที่ต้องเดินคนเดียว ไม่เกี่ยวกับความตั้งใจของผู้ใด

เมื่อถึงตรงนั้นก็ต้องมาดูกัน ว่าความตั้งใจของเราจะเข้มแข็งพอมั๊ย เป้าหมายเพื่อจะพิสูจน์อะไร? บางครั้งหรืออาจจะทุกครั้งก็ได้ ที่เป้าหมายก็ไม่ได้เป็นบทพิสูจน์อะไร ๆ ได้เลย เพราะเป้าหมายก็เป็นแค่จุดที่หมายไว้ เรื่องของการพิสูจน์อะไร ๆ ก็ดู จะกลายเป็นคนละเรื่องกัน

ไปให้ถึงเป้าหมายก็ได้อะไรบางอย่าง ไปไม่ถึงเป้าหมายก็ได้อะไร ๆ หลายอย่าง เรื่องราวระหว่างทาง เรื่องราวระหว่างความหวัง เรื่องราวระหว่างความตั้งใจ ทั้งหมดก็ล้วนให้อะไร ๆ หลาย ๆ อย่าง ขออวยพรให้พวกเราทุก ๆ คน ได้มีความสำเร็จ และโชคดีที่จะได้สมกับความหวัง ที่ตั้งใจ ออกเดินทางไปในทิศทางที่ถูกที่ควร และประสบความสุข ความเจริญก้าวหน้า รุ่งเรือง ยิ่ง ๆ ขึ้นไปด้วยกันถ้วนทั่วทุก ๆ คน

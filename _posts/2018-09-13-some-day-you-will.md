---
layout: post
title: "บางวัน"
date: 2018-09-13 09:37:00 +0700
image: '/assets/img/'
description: 'ไม่รู้สิก็นึกว่าแค่บางวัน หรือบางคนอาจจะทุก ๆ วัน แบบนั้นก็ไม่รู้สิ'
tags:
- 2018-09
categories:
- W-hy? ไป ๆ มา ๆ และ ความเปลี่ยนแปลง
twitter_text: 'Put your twitter description here.'
---
บางวันก็ดี บางวันก็ดีมาก บางวันก็ดีปานกลาง บางวันก็ดีธรรมดา ธรรมดา วันเวลา เวลาและวัน ผ่านเราไป

บางวันมีกำลังกาย มีกำลังใจ วันไหนที่กำลังกายและกำลังใจมาพร้อมกัน จิตใจเบิกบานแจ่มใส ชีวิตก็จะดึงดูดเรื่องที่ดี สิ่งที่ดีเข้ามาให้วนเวียน เข้ามาให้สัมผัสได้ใกล้ๆ

วันไหนที่แรงอ่อนกำลังลงไป ก็ต้องพักกาย พักใจ เตรียมให้พร้อม ขอบคุณวันและเวลาทุก ๆ วัน ขอบคุณเรื่องราวต่าง ๆ ทั้งมวล ขอบคุณชีวิต จิต วิญญาณ ถ้วนทั่วไปทั้งหลาย ที่มีอยู่ ไม่ว่าที่เราจะรับรู้ได้ หรือไม่ก็ตาม

ความพยายามเพื่อจะมีชีวิตอยู่ต่อไปให้ดีที่สุด เหมือนกับจะเป็นความพยายามที่ต้องใช้พละกำลังมากมายซะเหลือเกิน

เลือกที่จะถอนหายใจ หรือแค่ตามลมหายใจ เลือกที่จะพยายามที่จะมีชีวิตอยู่ต่อไปให้ดีที่สุด หรือยอมรับว่าทุกความเป็นไปเกิดขึ้นมาก็เพื่อให้เป็นที่สุด การมีชีวิตอยู่ก็เช่นกัน เป็นไปเพื่อให้เป็นที่สุด จะพยายามทำ หรือจะแค่ตามตื่น รู้ เบิกบานกับชีวิตไป

ชีวิตจะดีมาก จะดีน้อย จะดีแค่ไหน ขึ้นอยู่กับใจ ขึ้นอยู่กับความคิด เมื่อเปรียบเทียบก็จะมีผลของการเปรียบเทียบ เมื่อเข้าใจว่าต้องเป็นไป ไม่ต้องเปรียบเทียบ ผลก็จะเป็นไปตรงตามที่เป็น อาจจะไม่ตรงที่เห็น อาจจะไม่ตรงใจที่อยากให้เป็น ชีวิตก็เป็นไปให้เป็นที่สุด ก็เพียงแค่นั้น แค่นั้นนั่นเอง

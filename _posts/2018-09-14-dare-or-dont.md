---
layout: post
title: "กล้าๆ กลัวๆ"
date: 2018-09-14 10:25:00 +0700
image: '/assets/img/'
description: ''
tags:
- 2018-09
categories:
- H-ope ความหวัง (ไม่ใช่คาดหวัง) และ พลังที่เรามี
twitter_text: 'Put your twitter description here.'
---
เมื่อได้ลงมือทำอะไรบางอย่าง จะเห็นได้ว่าในตอนเริ่มนั้น ถ้าเราเริ่มจากความรู้สึกที่เป็นศูนย์ หรือลบไปอีก คือหมดหวัง ไม่มีหวังแต่ก็ยังตั้งหน้า ตั้งใจทำ แล้วพอผลเริ่มเกิดขึ้นมา

เมื่อลองดูในรายละเอียดทำให้พบว่า ในตอนที่หมดหวัง พลังที่ทุ่มเทลงไป จะไม่มีความกังวล เพราะยังไง ยังไงก็ดูไม่มีหวังอะไรใดๆ อยู่แล้ว แต่พอเริ่มมีผล แล้วเริ่มเห็นความหวัง ถัดมาก็จะเริ่มเห็นความกังวล

เพราะเมื่อเห็นผล แล้วก็จะเริ่มหวังผล และเมื่อหวังในผล ก็จะมีความกังวลในผลที่จะตามมา ต้องใช้ความระมัดระวัง ไม่ให้ความกังวลมีผลลุกลาม ต้องใช้ความมีสติ ค่อยๆ ครองความเป็นไป ยอมรับและยินดี

ค่อยๆ ให้ความเป็นไปเกิดผลขึ้น ในขณะที่การลงมือก็ยังต่อเนื่อง ความกังวลถึงจะมีแต่ก็ต้องรู้จักหันไปหาจุดที่มา จุดที่เป็นการเริ่มต้น เพราะที่ตรงนั้นเราจะเข้าใจอย่างถ่องแท้ว่าเราลงมือทำไปเพื่ออะไร ในตั้งแต่แรก

ในวันที่เราไม่เหลืออะไร คำตอบของคำถามที่ว่า จะสู้ต่อเพื่ออะไร? นั่นล่ะ จะคอยอยู่กับเรา จะคอยช่วยนำทางเรา ผ่านความคาดหวัง ผ่านการอดทน ผ่านการปรับตัว ไปได้เรื่อยๆ อย่างแน่วแน่ มั่นคง และมุ่งมั่นได้อย่างเป็นที่สุด

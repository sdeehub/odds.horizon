---
layout: post
title: "เตรียมตัว"
date: 2018-09-17 16:23:00 +0700
image: '/assets/img/'
description: 'เอาให้พร้อมก่อนที่จะต้องจากกันไป'
tags:
- 2018-09
categories:
- D-iscipline ระเบียบวินัยของชีวิต
twitter_text: 'Put your twitter description here.'
---
การเตรียมตัวเกิดขึ้นเมื่อมีสัญญาณบางอย่าง สักวันหนึ่งเราก็ต้องจากไป เตรียมการจากไปให้พร้อม อ่อนน้อมกับความเป็นไปแต่โดยดี ยอมรับและเข้าใจในการเป็นไป เมื่อถึงเวลาต้องลาจากกัน อาจจะทันหรือไม่ทันได้กล่าวลา แต่ก็ให้รู้ว่าทันได้เตรียมตัว เตรียมใจไว้เสมอ

การเตรียมตัว เริ่มจากจัดการกับสิ่งที่มีอยู่ ดูลู่ทางให้เรียบร้อย แล้วค่อยๆ เตรียมการในสิ่งข้างหน้า ถึงจะยังไม่เห็น หรือเห็นแต่ยังไม่ชัดเจน ก็ต้องลงมือทำ นับเป็นการเปลี่ยนแปลงอีกรูปแบบที่เราทุกคนต้องพบเจออยู่เสมอ

การเตรียมตัวเพื่อจะจากไป ทำให้เรียบร้อยนุ่มนวลมากที่สุดเท่าที่จะทำได้ หายไปอย่างหมดจด หายไปกลับกลายเป็นส่วนหนึ่งของสิ่งเริ่มต้น หายไปเป็นส่วนหนึ่งของความว่างเปล่า หายไปเป็นส่วนหนึ่งของสิ่งที่ไม่เคยเปลี่ยนแปลง หายไปเป็นส่วนหนึ่งของกันและกัน

การเตรียมตัวเพื่อจะบอกว่า 'ลาก่อน' ขอขอบคุณในทุกๆ สิ่งที่ได้ดำเนินมาแล้วตั้งแต่เริ่มต้น เรื่อยมาเมื่อถึงตรงนี้ ตรงที่ต้องบอกลา เตรียมตัวว่าทุกอย่างจะเปลี่ยนไป เตรียมตัวว่าทุกอย่างจะไม่เหมือนเดิม เตรียมตัวว่าไม่ว่าอะไรจะเกิดขึ้น สิ่งที่เกิดขึ้นแล้วก็ดีทั้งนั้น สิ่งที่ไม่ได้เกิดขึ้นก็ถือว่าดีเช่นกัน และสิ่งที่กำลังจะเกิดขึ้นเตรียมตัวพร้อมที่จะพบเจอ อย่างซาบซึ้งใจในทุกๆ ความเป็นไปนั่นเอง

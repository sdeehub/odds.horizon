---
layout: post
title: "เต็มความรู้สึก"
date: 2018-09-20 09:18:00 +0700
image: '/assets/img/'
description: ''
tags:
- 2018-09
categories:
- D-iscipline กฎ-ระเบียบของชีวิต
twitter_text: 'Put your twitter description here.'
---
ดื่มน้ำ - ก่อนที่เราจะหิวกระหาย และเมื่อเราเหน็ดเหนื่อย เหงื่อหยด ร้อนอบ คอแห้งผาก ดื่มน้ำเมื่อร่างกาย อารมณ์ และจิตใจ ต้องการน้ำไปหล่อเลี้ยง ให้สดชื่นอยู่เป็นประจำ

ทานอาหาร - เมื่อเราต้องการพลังงานแล้วจริงๆ หลังจากไม่ได้ทานอาหารมื้อสุดท้ายมาแล้วสัก 16 ชม. หรืออาจมากน้อยต่างไป แต่ทานเมื่อเรารับรู้ว่าร่างกายต้องใช้อาหารจริงๆ

หายใจเข้า - เมื่อเรารับรู้ได้ว่าอากาศบริสุทธิ์ จิตใจปลอดโปร่ง หายใจเข้าให้ลึกและยาว ได้กลิ่นต้นไม้ ได้กลิ่นเมือง ได้กลิ่นอากาศ รับรู้ชีวิตที่อบอวลอยู่ตรงนั้น

หายใจออก - เมื่อปอดเรากักลมไว้เต็ม รู้สึกถึงลมที่เต็มปอด และยังกลั้นหายใจไว้ กลั้นไว้สัก 2-3 อึดใจ แล้วค่อยๆ หายใจออกไปช้าๆ เนินนานและสุขสบาย

ออกกำลังกาย - เมื่อร่างกายต้องการพลังงาน พลังงานจากการเคลื่อนไหว ร่างกายต้องการการกระตุ้นที่อัตราการเต้นของหัวใจ เลือดสูบฉีดและเหนื่อยไปทั่วตัว

ยืดเส้น - เมื่อร่างกายได้รับพลังพอเพียงจากการออกกำลังกาย ยืดเส้นคลายให้กล้ามเนื้อได้รู้สึกถึงความยืดหยุ่นนั้นอีกครั้ง คลายตัวและพักอย่างสดชื่น

อาบน้ำ - เมื่อร่างกายต้องได้รับการชำระล้าง สัมผัสที่ชุ่มเย็น อ่อนโยน ผ่อนคลายและสดชื่น เกิดขึ้นพร้อมกันทั้งกาย กล้ามเนื้อ จิตใจ ความคิด ทุกสิ่งนี้ได้เบิกบานไปทั่วกัน

ทำงาน และอ่านหนังสือ - เมื่อเรารับรู้ว่าเราต้องเรียนรู้และสร้างสรรค์ผลงานไปพร้อมๆ กัน ความคิด จินตนาการ การลงมือทำ ความตั้งใจ ความพยายาม และผลลัพธ์ที่ตามมา

~ นำไปสู่ความเป็นไป

และความเป็นไปทั้งหมดนี้ มีคุณค่า และความอ่อนโยน เป็นสิ่งที่ช่วยดูแลรักษาซึ่งกันและกัน ดูแลรักษาให้ชีวิตในทุกๆ วันดำเนินต่อไป อย่างกลมกลืนและสมดุล

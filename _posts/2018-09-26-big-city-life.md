---
layout: post
title: "กับเมืองใหญ่"
date: 2018-09-26 22:52:00 +0700
image: '/assets/img/'
description: 'ที่นี่มีใครเหนื่อยกันบ้างมั๊ย? ได้โปรดยกมือขึ้น'
tags:
- 2018-09
categories:
- F-riendship เพื่อนและกำลังใจ
twitter_text: 'Put your twitter description here.'
---
ในวันนี้ เหนื่อย อ่อน ล้า ไปกับเมืองใหญ่ รอคอยอย่างใจจดจ่อ เมื่อไหร่จะสมใจกับการรอคอย คอยให้เมืองใหญ่กลายเป็นเมืองสวรรค์

แต่เหมือนเมืองใหญ่ ทำให้เราตัวเล็ก สิ่งเล็กๆ หายกลืน เหมือนจะไม่ฝืนแล้วนะ ในเมืองใหญ่ ลมหายใจเล็กๆ เหนื่อย อ่อน ล้า ถึงเวลาหรือยัง

รอคอย คอยรอ ระหว่างรอก็มีแต่หวัง ถึงหรือยัง ถึงหรือยัง ถึงหรือยัง นี่ยังแค่ 3 ครั้ง แต่เวลาที่รอและเวลาที่หวัง เราจะนั่งแต่ ถึงหรือยัง ไปเรื่อยๆ

เหนื่อย ต่อเนื่อง และเวลาก็ดูเชื่องช้าตามไปอีกจังหวะ ขณะที่รอ ก็นานแล้วนะ พลังงานก็สูญเปล่า ไปกับการรอคอย ความหวังก็ถูกไต่ถามเสียจน จนใจที่จะตอบ

อ่อนใจ อ่อนแรง อ่อนล้า รอเวลา ได้แต่รอเวลา เมืองใหญ่ก็เคลื่อนไหว เต็มไปด้วยพลัง หลายๆ คนหวัง ก็เท่ากับ รอ รอ รอ ก็เท่ากับหลายๆ พลัง สูญไปเปล่าๆ

เมืองใหญ่ที่เต็มไปด้วยความหวัง ก็จะมีพลังแบบนี้หล่อเลี้ยง ไปด้วยนั่นเอง เมื่อเราก็เล็กซะนิดเดียว ถ้าคิดจะบิดเบี้ยว ขบเคี้ยว กัดเขี้ยว เพื่อ ต่อกรกับเมืองใหญ่?

ไม่มีทางเป็นไปได้ มีแต่จะเจ็บหนักและล้มหาย จากไปก็เท่านั้น แต่วันนี้กับเมืองใหญ่ เรากลับเห็น เรากลับเห็นใจ ผู้คนมากมาย ต้องการให้สมหวัง

ถึงเราจะช่วยใครไม่ได้ แต่เราก็ช่วยตัวเราไว้ได้ ช่วยตัวเราไว้ให้ได้ แล้วก็จะช่วยคนอื่นได้ตามไปด้วย แล้วก็จะขยายวงช่วยออกไป ตามกำลัง เต็มกำลัง

ช่วยเติมรอยยิ้มให้กับตัวเอง ช่วยบอกตัวเองให้อดทน รอคอย อ่อนโยน นุ่มนวล ทุกๆ คนก็ล้วนทำเต็มกำลังกันอยู่แล้วในตอนนี้

ดีหรือไม่ดี แต่ก็เต็มกำลัง เราก็ค่อยๆ ดู เราก็ค่อยๆ ให้กำลังใจ เติมรอยยิ้มให้ ขอบคุณและนึกถึงด้วยความขอบคุณ ระหว่างรอ ก็รออย่างใจเย็น เป็นสุข

รอเพราะรู้ว่าความสำเร็จใดๆ  นั้นล้วนใช้เวลา รอด้วยความมั่นใจ ก็ไม่ต้องมีคำถามอะไรใดๆ อีกแล้ว รอด้วยความสดใสเพราะเมื่อเจอกันก็จะสุขใจ

เมื่อเจอกัน ก็ส่งใจให้แก่กัน เพราะเรารู้ว่าระหว่างรอนั้น ระหว่างที่ไม่พบนั้น มีความรู้สึกเป็นยังไง และเมื่อเจอแล้วก็ให้สุขใจ ก็ให้อิ่มเอม สบายใจ

เพราะแบบนี้ เมื่อเจอกัน ก็ควรส่งหัวใจ ให้แก่กัน ยิ้มให้กัน สบายใจที่ได้เจอกันแล้วจริงๆ ชื่นใจ กลับบ้านด้วยกันได้แล้วนะ

และสำหรับเมืองใหญ่ เราก็ขอบคุณในความเป็นไป สะดวกสบาย ช่วยเราได้มาก ขอบคุณและยินดีกับเมืองใหญ่จริงๆ มีชีวิตชีวาที่ช่วยรักษาหล่อเลี้ยงชีวิตเราไว้

เมื่อเป็นแบบนี้ไปแล้ว เมืองใหญ่ก็ทำให้เรามีความสุข เราก็ขอบคุณ พลังงานก็ทำให้รู้สึกดี ส่งพลังงานแบบนี้ออกมาแลกเปลี่ยนกัน ขอบคุณ ขอบคุณ ขอบคุณ

เมืองใหญ่ก็คือเมืองสวรรค์ได้ เท่ากับที่เราเพียงแค่เปิดใจ จากใจเล็กๆ เราเปิดออกไป ขอบคุณเธอเมืองใหญ่ เมืองใหญ่ก็ขอบคุณเรากลับมา ใหญ่โตมากมายจริงๆ

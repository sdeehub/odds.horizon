---
layout: post
title: "สับสน วกวน"
date: 2018-10-05 20:31:00 +0700
image: '/assets/img/'
description: ''
tags:
- 2018-10
categories:
- Jekyll is awesome
twitter_text: 'Put your twitter description here.'
---
ไปไม่ถึงที่ ที่อยากจะไป ไปไม่ถึงที่ ที่ตั้งใจไว้ มีหลายอย่างเหมือนกันที่เปลี่ยน มีหลายอย่างเหมือนกันที่ปิด และกำลังมีอีกหลายๆ อย่างที่กำลังเกิดขึ้นมา กำลังซ้อนกำลัง แต่กำลังของเราหายไปไหนนะ?

กำลังทำอะไร กำลังอยู่ตรงไหน ยังไม่ถึงแต่ก็มาไกล ไกลจากจุดเดิมในตอนที่เริ่ม ไกลจากเส้นทางเดิมในตอนที่เปลี่ยน ปรับเปลี่ยน ตั้งใจใหม่ ออกจากทางเดิมมาไกล ไม่คุ้นเคย ไม่รู้เลยว่าจะเปลี่ยนไปถึงเมื่อไหร่

ไม่รู้เลยว่าจะเปลี่ยนไปถึงตรงไหน เพราะไม่รู้ เพราะไม่เหมือนเดิม และเพราะเริ่มที่จะไม่เหมือนใคร และก็เพราะเริ่มจะไม่ใช่คนเดิม นี่ล่ะ ที่ทำให้สงสัย แล้วบางครั้งก็วกวน สับสน ว่าจะไปไหน

ถึงไม่รู้ว่าสุดท้ายจะต้องอยู่ตรงไหน แต่ก็ขอให้มั่นใจ ในสิ่งที่ได้ตัดสินใจไว้ เปลี่ยนเพื่อจะไปกับศีล เปลี่ยนเพื่อจะเรียนรู้จากธรรมชาติ เปลี่ยนเพื่อจะอ่อนน้อมและยอมรับ เปลี่ยนเพื่อจะตอบรับในสัจธรรมแห่งชีวิต

ชีวิตของเราเอง ชีวิตที่เปลี่ยนไป ชีวิตที่ตั้งใจ และบริสุทธิ์ใจที่จะพยายาม ลำบากในบางครั้ง แต่ก็ยังไปตามความตั้งใจ ปลายทางอาจจะยังอีกไกล ปลายทางอาจจะยังไม่รู้ว่าตรงไหน แต่ก็ยังเดินต่อไป

เดินต่อไป ถึงจะรู้สึกว่าวกวน สับสน ในตัวเอง แต่แล้วก็หยุดเพื่อคิด แล้วก็หยุดเพื่อพัก แล้วจึงพยายามต่อไป อ่อนโยนและเป็นกำลังใจให้กับเราเอง มาไกลและก็เปลี่ยนไปมาก มาไกลและก็ยังอีกไกล

ยิ้มให้ตัวเอง แล้วก็ไปอ่านหนังสือ นั่งสมาธิก่อน โยคะยกขา-บิดตัวก่อนนอน แล้วถึงจะไปเข้านอน แล้วถึงจะคืนนี้พอเท่านี้ก่อน ขอบคุณในตัวเราและรอบตัวออกไปให้ทั่วๆ แล้วจึงสวัสดีและราตรีสวัสดิ์ เอยฯ

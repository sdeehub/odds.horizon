---
layout: post
title: "พยายาม"
date: 2018-10-11 22:26:00 +0700
image: '/assets/img/'
description: ''
tags:
- 2018-10
categories:
- Jekyll is awesome
twitter_text: 'Put your twitter description here.'
---
พยายามต่อไป ตั้งใจที่จะสร้างผลงานออกมาใหม่ ปรับตัว หาความรู้ หาความชำนาญด้านใหม่ๆ ให้เพิ่มมากขึ้น ในขณะที่ความรู้ต่างๆ ก็มีอยู่มากมาย เครื่องไม้เครื่องมือก็เยอะ จำเป็นต้องพัฒนาตัวเอง จำเป็นต้องเรียนรู้ นำสิ่งต่างๆ มาใช้ให้เกิดประโยชน์

พยายามถ่ายทอดความเป็นตัวเรา ออกไปในงานให้ได้มากที่สุด ทำไปด้วยความรัก ทำไปด้วยความชอบ ความพยายามแบบนี้ ถึงจะมากแค่ไหนก็ไม่ได้ทำให้รู้สึกหนักหนา แต่กลับทำให้รู้สึกว่าดีแล้ว มีเรื่องมากมายให้ได้ทำ ให้ได้ทำให้เป็นประโยชน์

ปรับตัวให้ได้ ตั้งใจให้มั่น ขยันและจัดการตัวเองให้มีประสิทธิภาพ พยายามและพยายามต่อไป ชีวิตที่ดำเนินไป ส่วนหนึ่งก็คือการทำงาน การสร้างผลงานนั้นเอง อีกส่วนที่ต้องมีด้วยก็คือความพึงพอใจ จะได้เป็นกำลังใจ ให้กันและกัน คือเป็นกำลังใจให้กับความพยายาม ที่ได้พยายามทำลงไป

เมื่อมีกำลังใจก็จะทำต่อไปได้เรื่อยๆ คุณค่าของการพัฒนา คุณค่าของการลงมือทำ ก็จะเกิดขึ้น เกิดขึ้นกับที่ตัวเราเองนี่ล่ะ เป็นคุณค่าที่เราเห็นค่า เป็นคุณค่าที่เราพึงพอใจ ทำให้เรามีความอิ่มเอม สุขใจได้เป็นอย่างดี

ขออวยพรให้กับตัวเรา ให้กับทุกๆ คนที่กำลังพยายามกันอยู่นี้ ขอให้เกิดความสำเร็จ ขอให้เกิดผลที่ดีงาม ขอให้เกิดความก้าวหน้ายิ่งๆ ขึ้นไป พัฒนาและส่งผลให้ความสำเร็จเกิดขึ้น เกิดขึ้น ต่อเนื่องเป็นที่ชุ่มชื่นแก่จิตใจ ของเราผู้ทำงานและพยายาม ไปทั่วกันด้วยเทอญ

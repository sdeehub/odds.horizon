---
layout: post
title: "สัก 10 นาที"
date: 2018-10-17 08:32:00 +0700
image: '/assets/img/'
description: 'ใครว่าการพักผ่อนต้องการอะไรมากมาย?'
tags:
- 2018-10
categories:
- W-hat? ในตอนที่ อะไรที่ก็ไม่รู้ว่าอะไร
twitter_text: 'Put your twitter description here.'
---
วันนี้ไม่เหมือนกับเมื่อวานนี้อย่างสิ้นเชิง วันนี้เปลี่ยนไปเพราะเมื่อวานนี้สอนไว้ วันนี้ ตอนนี้ สัก 10 นาที ก็เลยได้เอามานั่งเตรียมตัว ผ่อนคลาย ทำอะไรสบาย ๆ ทำใจให้สงบ ทบทวนเรื่องราวของเมื่อวานนี้

หรืออาจจะเพราะแบบนี้ หรือนั่นอาจเพราะเมื่อวานนี้ แล้วตอนนี้? ปัจจุบันขณะนี้? กำลังกดคีย์ ใช้ 2 นิ้วโป้งเขียนเรื่องนี้ ขณะนี้ แล้วก็เห็นความคิด แล้วก็เห็นเรื่องราว ย้อนไปที่ร้านทานข้าว แถว ๆ ฝั่งตะวันออก

East side ไม่ใช่ West side จิตเดินทางว่องไวจริง ใจคอยดูไว้ แล้วก็มีอะไรดูใจไว้อีกที ดูกันเป็นทอด ๆ เหมือนกับหัวหอม ปอกมาทีละชั้น แล้วเอาไปทอด ปอกจนหมดเกลี้ยง ไม่เหลือชั้นไว้แล้ว

หัวหอมพลันก็หายไป ทิ้งไว้แค่กลิ่นจาง ๆ กับรอยน้ำตา เรื่องนี้เลยสรุปให้รู้ว่า ตอนนี้หิวข้าว!

เอาใหม่นะ ตั้งใจใหม่ ตั้งไข่ล้ม ต้มไข่กิน ยังไง ๆ ก็ยังไม่ไปไหนไกลจากเรื่องกินข้าว กินไข่ เอ! หรือวันนี้จะแวะไปกินข้าวที่โรงอาหารกันดีมั๊ย? เพราะโรงอาหารมีหลายร้านให้เลือกทาน น่าสนใจนะ

ตอนนี้ผ่านไป 9 นาทีแล้วล่ะ ที่ตั้งเอาไว้ว่า สัก 10 นาทีนะ สงสัยซะแล้วล่ะ เพราะตอนนี้ AdSense กลับมาใช้ได้แล้วนะ แต่ว่าเราจะหนีโฆษณา ไปกับ DuckDuckGo ซะแล้วนะสิ

ครบ 10 นาที พอแค่ย่อสุดท้าย คือย่อหน้าสุดท้าย ไม่ใช่สายย่อที่ไหน พอแค่ครบ 10 นาที ไปหยิบ Notebook และที่ชาร์จสิ แล้วตรงนี้ก็กด Done - ใช่! กด Done แบบไม่ต้องกดดัน บ๊ายบาย :)

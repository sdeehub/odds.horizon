---
layout: post
title: "จะดีแค่ไหน?"
date: 2018-10-19 12:10:00 +0700
image: '/assets/img/'
description: 'จะดีมากมั๊ย? - เมื่อชีวิตจะเต็มไปด้วยความรู้สึกขอบคุณ'
tags:
- 2018-10
categories:
- A-ppreciation เรื่องที่พวกเราต้องซาบซึ้งใจ
twitter_text: 'Put your twitter description here.'
---
จะดีแค่ไหน - เมื่อชีวิตเต็มไปด้วยความรู้สึกขอบคุณ เริ่มจากความรู้สึกขอบคุณในธรรมชาติ ในชีวิต ในความเป็นไป พัฒนาการของชีวิตและจักรวาล ดวงดาว เรื่องราวต่างๆ มาถึงการเกิดขึ้นและวิวัฒนาการของเผ่าพันธุ์มนุษย์ แล้วก็มีตัวเรา

หายใจเข้า ขอบคุณเหลือเกินสำหรับอากาศบริสุทธิ์ หายใจออก ขอบคุณแสงสว่าง ความอบอุ่น ขอบคุณชีวิต ขอบคุณอาหาร การเลี้ยงดูจากพ่อแม่ ขอบคุณความรักและความเป็นไปรอบๆ ตัว ขอบคุณเพื่อน ญาติ มิตรภาพต่างๆ ความผูกพัน

ขอบคุณความสัมพันธ์ของทุกๆ สิ่ง ความเกี่ยวข้องโยงใย เกี่ยวเนื่องกันไปในชีวิตนี้ ขอขอบคุณเรื่องราว กิจกรรมที่เราทำ เหตุและผลต่างๆ ดีหรือไม่ก็มีอะไรให้รู้สึกขอบคุณได้ทั้งนั้น ขอบคุณที่ได้เรียนรู้ ขอบคุณที่ได้สมใจ ขอบคุณที่ได้พยายาม

ขอบคุณตอนเช้าที่สดใส ขอบคุณตอนสายที่แดดเริ่มร้อน ขอบคุณงานการที่มากมายทำได้ไม่หมดกัน ขอบคุณโรงอาหารและพักเที่ยง ขอบคุณเวลาได้กลับบ้าน ขอบคุณการจราจรแม้จะคับคั่ง รถติด พลังชีวิตเหมือนจะมีน้อยลงไป

ขอบคุณเพราะถึงยังไงๆ ก็ยังมีความสดชื่นมากมายที่ได้รับ กลับคืนมา อาหาร การพักผ่อน อาบน้ำให้สดชื่น รื่นใจ ขอบคุณเสียงเพลง เสียงนก เสียงใบไม้ เสียงน้ำไหลที่รื่นหู ขอบคุณต้นไม้ใหญ่ ขอบคุณต้นไม้เล็ก ขอบคุณดอกไม้ ขอบคุณได้มากมายเป็นอนันต์

และขอบคุณ เธอที่มาพบกับฉัน ที่สอนให้เรานั้นใช้ชีวิตกัน อยู่ด้วยความรู้สึกที่เต็มไปด้วยความขอบคุณ

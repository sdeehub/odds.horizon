---
layout: post
title: "สิ่งที่เราเห็น"
date: 2018-10-26 15:12:00 +0700
image: '/assets/img/'
description: 'เห็นหรือไม่เห็น? เป็นหรือไม่เป็น? แต่ว่าก็ว่างเปล่าเหมือน ๆ กัน'
tags:
- 2018-10
categories:
- W-hy? ไป ๆ มา ๆ และ ความเปลี่ยนแปลง
twitter_text: 'Put your twitter description here.'
---
เวลาผ่านมา เวลาผ่านไป เวลาเวียนวน เราเดินชนเวลา เส้นทางเหมือนเดิมทุกอย่าง วิวัฒนาการการเดินทาง การเปลี่ยนแปลง สิ่งที่เราเห็น เราไม่ได้แตกต่าง เราไม่มีทางที่จะต่างออกไป ถึงจะพยายามให้เหมือนแค่ไหน ถึงจะพยายามจะแตกต่างออกไป ไม่มีความหมาย ไม่มีความหมาย ใด ๆ อยู่เลย

เราเห็นความเจ็บปวดอยู่ในนั้น ยั่งยืนและถาวร เนิ่นนานไม่เปลี่ยนแปลง ความพยายามที่จะหลุดและพ้น ไม่มีทางที่จะเป็นไปได้เลย จะแตกต่างหรือไม่ โดดเด่นเหนือใคร เรายังเห็นความเจ็บปวดปนอยู่ทุกลมหายใจ นี่อาจเป็นธรรมชาติของชีวิตก็ได้ สัมผัสที่ปวดร้าว สัมผัสที่ทุกข์ทน เพื่อให้หลุดและพ้น เพื่อให้เราทุกคนต้องพยายาม?

ฉันเห็นในความเจ็บปวด แต่ใช่ยังไม่เกินทน และใช่เจ็บปวดเกินความเป็นคน ชีวิตก็เป็นเช่นนี้ เจ็บปวด ปวดร้าว กร้าวและกร้านเพื่อจะผ่านมันไป มีชีวิตอยู่ต่อไป เพื่ออะไร? ใครหลายคนขีดกรอบเอาไว้ การศึกษา การพัฒนา คำพูด คำจา ภาษา และวัฒนธรรม

ทั้งหมดเพื่อให้เราได้จดจำ ทั้งหมดเพื่อให้เราทุกคนทำ ทั้งหมดเพื่อให้เราทุกคนตาม ทั้งหมดเพื่อให้เราสงสัยและตั้งคำถาม ทั้งหมดไม่ได้มีคำตอบใด ๆ ที่มีความหมายเลย ว่างเปล่า ว่างเปล่า ว่างเปล่า ไม่ว่าจะย้ำ จะซ้ำ ในความหมายไปอีกมากมาย แต่ก็ว่างเปล่า

สิ่งที่เราเห็น กลับเป็นปรากฏการณ์ยืดจับความว่างเปล่า ที่เป็นตัวเป็นตนมากมายเหลือเกิน ไม่ว่าจะรอยยิ้มหรือน้ำตา ไม่ว่าจะล่องลอยหรือติดดิน ความหมายอยู่ที่ไหน ไม่ใช่การสร้างสรรค์ปรากฏการณ์ใด ๆ เลย ทั้งหมดก็แค่ความว่างเปล่าที่เกิดขึ้นให้ยืดยึดติดซ้ำแล้ว ซ้ำอีก แค่นั้นเอง

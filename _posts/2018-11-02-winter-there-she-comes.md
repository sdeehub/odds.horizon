---
layout: post
title: "สายวันที่หมดฝนและแดดปนมากับหนาว"
date: 2018-11-02 10:19:00 +0700
image: '/assets/img/'
description: 'ลมหนาวจะต้องเดินทางมาจากทางเหนือ และเพราะหมอกไม่ได้มาไกลบ้านเหมือนสายลม'
tags:
- 2018-11
categories:
- H-ey! ในวันที่เราเกิดอยากจะคิดถึงใคร
twitter_text: 'Put your twitter description here.'
---
ช่วงนี้ของทุก ๆ ปี คนเราจะมักเรียกช่วงนี้ว่า 'ปลายฝน ต้นหนาว' เพราะฝนหมด หรือใกล้จะหมด แล้วลมหนาวก็เริ่มจะโชยมา วันเวลาเปลี่ยนไป สภาพอากาศเปลี่ยนไป ชักนำให้สภาพจิตใจคล้อยตาม

ไม่มีฝนก็ออกมานั่งข้างนอกได้ เพราะว่าไม่มีฝนที่จะหล่นมาให้ตัวเปียก หรือข้าวของเปียก อากาศก็เริ่มจะเย็นสบาย ออกมานั่งข้างนอกได้แต่ไม่ต้องถึงกับออกไปตากแดด เพราะอากาศไม่ได้หนาวเย็นขนาดที่จะต้องใช้แดดช่วยเพื่อให้ร่างกายได้รู้สึกอบอุ่นขึ้น

ก็แค่ขยับออกมานั่งนอกบ้านบ้าง ให้ร่างกายได้รับกับสายลมที่พัดผ่าน ให้ไอแดดได้ทำให้รู้สึกถึงพลังงาน ดูต้นไม้ ใบไม้ไหวให้ใจสบาย ผ่อนคลาย ให้เสียงนก เสียงใบไม้ได้ทำให้เราสงบไปกับธรรมชาติรอบตัว

บางทีก็มีผีเสื้อบินมาแวะวนตามยอดไม้ ผีเสื้อคงไม่ได้ชอบแค่ดอกไม้ที่มีสีสันสวย ๆ นะ มีนกกางเขน บินกางปีก กางแขนลงมาเพื่อจะกินน้ำในกระป๋องใหญ่ แต่น้ำมีน้อยเกินไป ต้องเติมน้ำหรือเราจะเปลี่ยนกระป๋องใหม่ให้เล็กลง? นกบินลงมาสอนเราแล้วก็กลับไปทำงานอื่น

ตอนนี้สิบโมงครึ่ง พึ่งจะกินหมูกระจกหมดไป แต่กำลังตัดสินใจว่าไปกินข้าวเลยดีมั๊ย - ปีนี้ทำ IF ได้ผลดีนะ ร่างกายได้กล้ามเนื้อมาตามที่เห็น ก็เป็นรูปร่างที่น่าพึงพอใจ เริ่มใช้โยคะเข้ามาผสมลงไปในวันที่พัก

อยากให้ร่างกายได้ฝึกหัดทำสมดุลและปรับให้ยืดหยุ่นไว้ด้วย สภาพจิตใจดีเวลาที่ไม่ต้องคิดหารายได้ แต่ไม่รู้ว่าจะเชื่อมั่นมากพอมั๊ยว่าจักรวาลนี้จะดูแลเราเอง สูดลมหายใจลึก ๆ เพิ่มความรู้สึกผ่อนคลาย

ยังทำงานอยู่มั๊ย? - ก็ยังทำไปอยู่นะ งานออกมาเยอะด้วยล่ะ แต่ไม่รู้ว่าจะมีรายได้กลับมาได้ยังไง มีแต่ความรู้แบบกว้างแล้วก็ลึก แล้วก็ตั้งใจที่ขยายไป ขยายไป ขยายแบบมีเงื่อนไขนะ ตั้งเป็นกรอบไว้ฝึกตัวเราเอง

สายวันนี้ วันที่ค่อย ๆ หมดฝน สายวันที่มีลมพัดปนมากับลมหนาว สายวันที่แดดข้าง ๆ ได้ช่วยให้กายและใจอุ่น สายวันที่เปลี่ยนใจออกมานั่งข้างนอกดูบ้าง เพราะบางทีปลายฝนต้นหนาวที่เราคิดถึงอาจจะเปลี่ยนไป ...

ไม่เคยเหมือนเดิมอีกเลย

---
layout: post
title: "จักรวาลที่เปลี่ยนไป"
date: 2018-11-05 15:24:00 +0700
image: '/assets/img/'
description: 'เมื่อจินตนาการว่าเราได้รับรู้ทุกอย่างในจักรวาลนี้เพียงพอแล้วจริง ๆ'
tags:
- 2018-11
categories:
- M-indful หรืออะไรสักอย่าง
twitter_text: 'Put your twitter description here.'
---
ลมที่พัด กลายเป็นลมเย็นเบา ๆ เมื่อเราทำความรู้สึกให้อยู่กับตัวเรามากยิ่งขึ้น ละเอียดอ่อนบางเบาแต่เราก็รับรู้ถึงความเคลื่อนไหว ลมผ่านไปอย่างบางเบาแต่ก็ทำให้เรารู้สึกเย็น ถึงจะไม่มากมายแต่ก็พัดมาได้อยู่เรื่อย ๆ ธรรมชาติมีหลักการทำงานแบบนี้นี่เอง

เราหลับตา ตอนที่ได้ยินเสียงนกร้องมาจากต้นไม้ไกล ๆ นกร้องแล้วเงียบไป แล้วอีกสักเดี๋ยวก็ร้องใหม่ ยังมีเสียงนกจิ๊บ ๆ แทรกไปด้วยในระหว่างนั้น แมลงวันหรือเปล่านะ ที่เราได้ยินเสียงปีกตีกันนั่น อะไรทำให้ทุกอย่างเป็นไปได้กลมกลืนดีเหลือเกิน

บ่ายแล้วกำลังจะเย็น แดดคล้อยแล้ว วันนี้กำลังจะจบลง พวกเราได้กลับบ้านพักผ่อน หลับนอนเอาแรง ร่างกายเมื่อเราได้พักก็จะรักษาตัวเอง ธรรมชาติและการเยียวยา ถ้าเราไม่รีบร้อนและเข้าใจ ทุกอย่างที่เป็นไปก็เหมาะและควรด้วยกันแล้วทั้งนั้น

แปลกเมื่อเราเปิดใจ ยอมรับในความเป็นไป เพราะความเป็นไปไม่ใช่เป็นเพื่อเรา แต่เป็นไปเพื่อให้ลมได้พัดเบา ๆ ใบไม้ก็ได้ลม นกก็ได้ร้อง แมลงก็ได้ออกบิน ดอกไม้ก็ได้ผลิบาน สายน้ำได้ให้ความชุ่มเย็น ความสุขของจักรวาลเป็นไป เคลื่อนไหวภายใต้กฏเกณฑ์

กฏเกณฑ์ที่มีมนุษย์เรา เป็นสิ่งที่มีชีวิตเล็ก ๆ รวมอยู่ในนั้น ก็เท่านั้นเอง

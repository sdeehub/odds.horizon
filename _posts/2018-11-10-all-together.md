---
layout: post
title: "เมื่อรวมทุกสิ่งเข้าด้วยกัน"
date: 2018-11-10 21:34:00 +0700
image: '/assets/img/'
description: ''
tags:
- 2018-11
categories:
- M-indful หรืออะไรสักอย่าง
twitter_text: 'Put your twitter description here.'
---
เมื่อรวมทุกสิ่งเป็นหนึ่งเดียว การจะพูดเช่นนั้น การจะคิดแบบนั้น ต่างกับการเข้าถึงด้วยปัญญาของตัวเองอย่างแท้จริง เมื่อยังไม่ถึงก็คือยังไม่ถึง และเมื่อเข้าถึงก็คือเข้าถึง ไม่มีอะไรจะให้ถึงอีกแล้ว เป็นนิรันดร์ เป็นนิพพาน เป็นหนึ่งเดียว คำพูดและความหมายไม่มีความหมายให้แบ่งแยกอะไรๆ ออกจากกันไปอีกได้เลย

รู้สึกยินดีในการได้เรียนรู้ รู้สึกยินดีในการได้รับรู้ แต่นั่นน่าจะเป็นเพราะเรายังปฏิเสธการเข้าถึง เรายังไม่เป็นหนึ่ง ไม่เป็นเดียวกับปัญญาที่หยั่งรู้ ก็เพราะแบบนี้ การยอมรับตัวเองก็ถือเป็นสิ่งดี เป็นความรู้สึกที่ดี อดทนและรอคอยหรือจะค่อยๆ ปล่อยให้ตัวเรายอมรับ ว่าตัวเรากับนิรันดร์ หรือนิพพานก็คือหนึ่งเดียวกันอยู่แล้วนั่นเอง

ไม่ต้องค้นหา ไม่ต้องตั้งหน้าให้เห็น เพียงแค่นิ่งดูก็จะเป็นเช่นเดียวกับที่พึงเป็นนั้นเอง และเมื่อนั้นถ้อยคำและความหมายก็ไม่จำเป็นอีกต่อไป ในขณะที่วันนี้ยังไม่รู้ว่าอยู่ตรงนั้น ยังไม่รู้ว่าต้องวนต้องเวียนกันยังไง ก็ไม่เป็นไร การเปลี่ยนแปลงก็คงเป็นส่วนหนึ่งของความเป็นไปทั้งมวลนั่นเอง ยิ้มและอดทน อ่อนโยนและเชื่อมั่น ปล่อยวางและเชื่อใจในความเป็นไปของหนึ่งเดียว ก็เท่านั้นเอง

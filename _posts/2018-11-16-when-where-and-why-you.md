---
layout: post
title: "ตัวตนหนไหน"
date: 2018-11-16 11:41:00 +0700
image: '/assets/img/'
description: 'กรรมและกฏตายตัวของการตามกันทัน หรือนั่น ... เราจะไม่เชื่อก็ได้นะ - ว่ามั๊ย?'
tags:
- 2018-11
categories:
- H-ey! ในวันที่เราเกิดอยากจะคิดถึงใคร
twitter_text: 'Put your twitter description here.'
---
มากมายเหลือเกิน เรื่องราว ความเป็นไป นี่ยังไม่ได้นับถึงความเป็นมา ร่องรอย ข้าวของเครื่องใช้ และแววตา มากมายเหลือเกิน ทุกสิ่งทุกอย่างในนั้น อารมณ์ ความคิด ความรู้สึก ของเรา ของฉัน ของเขา และของเธอ

มากมายเหลือเกิน คงมากเกินกว่าพวกเราทั้งหมดจะจดจำได้หมด นานแค่ไหนแล้วนะ เนิ่นนานแค่ไหนกันนะ สายลมคงเห็นทุกอย่าง? เสียงน้ำคงได้ยินหมดครบถ้วนแล้ว ดินล่ะ? เธอยังฟังเราอยู่ใช่มั๊ย

ถึงแม้สักวันเธอจะกลบร่างของฉันไว้ ดอกไม้จะบานอยู่ตรงนั้น ตลอดกาลและตลอดไป ท้องฟ้าช่างสวยสดใส สดใสมากเหลือเกิน คงเพราะแบบนี้ผีเสื้อถึงได้ออกบินเรื่อยไป คงเพราะแบบนี้หนอนถึงกิน ๆ กินให้ตัวใหญ่ๆ

คงเพราะแบบนี้พวกเราถึงฝันอยากจะก้าวออกไป กางปีกและโบยบิน เก็บเกี่ยวเรื่องราวและความทรงจำ ความสวยงามของจักรวาล ความสวยงามที่สุดขอบจักรวาล เรื่องราวที่เป็นนิรันดร์ตลอดไป

มากมาย มากมายเหลือเกินจริง ๆ ฉันได้ยินเสียงน้ำไหลมาจากที่ไกล ๆ เธอเองก็ได้กลิ่นดอกไม้ กลิ่นทุ่งหญ้าและภูเขา คงเพราะแบบนี้พวกเราถึงได้กางปีกและโบยบิน หรือแม้แต่ออกเดินทาง

ไม่ใช่เพื่อย่ำไปให้ทั่ว แต่เพราะทุกอย่างมากมายเกินกว่าจะเก็บไว้ได้ เธอปล่อยเราไป สายลมยังได้ยินทุกเรื่องราว ใบไม้ยังเป็นกังวลและร่วงหล่นเมื่อถึงเวลา สายน้ำยังคงไหลไป เราในความทรงจำของเธอ

ความทรงจำกับเธอ ช่างมากมายเหลือเกิน

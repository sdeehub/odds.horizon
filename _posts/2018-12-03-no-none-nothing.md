---
layout: post
title: "หายไป"
date: 2018-12-03 20:06:00 +0700
image: '/assets/img/'
description: '-หายไป- ก็อยากจะให้เท่ากับว่าเรานั้น -หายกัน-'
tags:
- 2018-12
categories:
- W-hat? ในตอนที่ อะไรที่ก็ไม่รู้ว่าอะไร
twitter_text: 'Put your twitter description here.'
---
วันเวลา หลายวัน หลายเวลา พาเราหายไป พาเราหายใจ ให้เราเกิดมา ให้เราเดินหน้า ผ่านวัน ผ่านเวลา พาย้อนกลับไป พาใช้หนี้กรรม ที่ทำไว้นานแล้ว ที่ทำไว้พร้อมแล้ว ปลดเปลื้องให้หมด ปลดออกให้สิ้น

ให้จบสิ้นกันในชาตินี้ จะได้มั๊ย? ไม่รู้จิตสำนึก หรือจิตใต้สำนึก จะบอกยังไง ได้หรือไม่ได้ แล้วเวรจะหมดไปให้ได้หรือเปล่า ไม่เข้าใจ ก็ได้แต่เพียรภาวนา ก็ได้แต่คอยภาวนา ตั้งจิตอธิษฐานว่าให้ จบกัน

จบกัน จากกัน พรากกัน หลุดพ้น กันไป ในชาตินี้ ในชาติไหน ๆ จะได้เป็นอิสระต่อกัน หากผูกพัน ก็เพียงร่วมกันในนิพพาน ก็เท่านั้นเอง จะเป็นแบบนี้ใช่มั๊ย จะเป็นแบบนี้หรือไม่ ก็ได้แต่ตั้งใจภาวนา

ในแววตานั้น มีความหมายอะไร? ในลมหายใจนั้น มีความแค้นอะไรเหรอ ในความคิดนั้น มีกับดักของตัวเธอ กับที่เธอดัก และกักขังตัวเองไว้ จิตสำนึกอยากจะปล่อยเธอไป แต่ใต้สำนึก ลึกลงไป คงไม่ยอมปราณี

ถ้าเป็นไปได้ ก็ขอให้อโหสิกรรม กันทั้งคนทำและคนถูกกระทำ ภาวนา เราได้แต่เพียรภาวนา ภาวนา เราได้แต่บริกรรมภาวนา ซ้ำแล้ว ซ้ำอีก ซ้ำ ๆ หากจะเหลือเพียงสิ่งเดียวที่เราต้องทำ ก็คือบริกรรมภาวนา

ขอให้หลุดพ้นกันไป และต่างถึงพร้อมกันในนิพพาน ด้วยเทอญ สาธุ

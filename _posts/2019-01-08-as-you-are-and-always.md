---
layout: post
title: "ผีก็คือผี"
date: 2019-01-08 07:31:00 +0700
image: '/assets/img/'
description: 'อ้าวจริงๆ นะ ก็จริงมั๊ยล่ะ? ก็ ผีก็คือผี'
tags:
- 2019-01
categories:
- M-indful หรืออะไรสักอย่าง
twitter_text: 'Put your twitter description here.'
---
ผีบ้า ผีบอ ผีขอ ผีให้ ผีกลับ ผีกลาย พอลงท้าย เราทั้งผองล้วนสุขใจ สำราญกาย เจริญรุ่งเรือง เฟืองฟู ขจรไกล พัฒนาและช่วยให้ทุกชีวิตมีพลังวังชา ทุกผู้คนมีชีวิตและชีวา ถึงพร้อมด้วยสติและปัญญา ถึงพร้อมด้วยทรัพย์สมบูรณ์พูนสุข ถึงพร้อมด้วยอิสระแห่งจิตวิญญาณ ถึงพร้อมในธารแห่งกาลเวลา หลุดพ้นและเป็นหนึ่งเดียวอยู่ในธรรม นั้นเอง

เธอกลืนกินอารมณ์ดั่งกระหายในยาพิษ รู้ทั้งรู้ว่าสิ่งนั้นในเร็วพลันจะปลิดชีวิตเธอ ทิ้งขว้างหาใช่ปล่อยวางเพราะนิ่งเงียบแต่กลับเกรี้ยวกราดและรุนแรง ในความเงียบเธอเกรี้ยวกราดและรุนแรงอยู่ภายใน แล้วอารมณ์แล้วความขุ่นมัวแล้วพลังทั้งมวลจะถ่ายทอดออกไปไหน? เธอสูดลมหายใจ พร้อมจิตใต้สำนึกที่ได้อิ่มเอมในอารมณ์

ความต้องการภายในที่ยิ่งใหญ่ต้องการให้เราหามา หามา หามา และหาๆ มา ให้มากๆ กวาดต้อน รับรู้ นับดู ถึงน้อยนิดแต่ก็เข้มและข้น อารมณ์ที่ละเอียด ทรงพลานุภาพ ปรมาณูของพลังแห่งจิตในอารมณ์ แตกกระจาย จิตใต้สำนึกอบอวลอยู่ในความสดชื่น และอิ่มเอมเปรมล้นในรสของอารมณ์ สุข ทุกข์ เศร้า เหงา ร่ำร้องเรียกหา พาล พาเตลิด โกรธ เกลียด แค้น อัดแน่น

น้อยนิดแต่พลังมากมายมหาศาล ระเบิดท่ามกลางจิตวิญญาณของความสงบเงียบในสติและสมาธิ จะเหลือเหรอ? จะเหรออะไร? คำถาม คำถามในความวุ่นวาย หงุดหงิด โกลาหล อลหม่าน และรอยยิ้มได้ใจเปรอะเปื้อนในมุมปากของความอยาก ความต้องการไม่รู้หมด ไม่รู้สิ้น ผีบ้า ผีบอ ขอให้ผีครอบงำ ขอให้ผีอิ่มหนำสำราญอย่างเต็มที่ แล้ววันดีคืนดี ผีก็แตกไปพร้อมกับกาย ใจ จิตและวิญญาณที่ไม่ต้องการมีตัวตนอีกต่อไป แตกละเอียดไปกับปรมาณูของพลังงาน แตกละเอียดเป็นหนึ่งเดียวกันกับปรมาณูของจักรวาล นั้นเอง

ลาก่อนนะผีนะ ลาก่อน ลาก่อน และลาก่อน จริงๆ

---
layout: post
title: "เราได้เรียนรู้อะไร?"
date: 2019-02-04 22:16:00 +0700
image: '/assets/img/'
description: 'รอยบาดแผล คราบน้ำตา การสูญเสีย หมดศรัทธา -หรือว่า- กำลังใจ'
tags:
- 2019-02
categories:
- F-riendship เพื่อนและกำลังใจ
twitter_text: 'Put your twitter description here.'
---
เราได้เรียนรู้อะไร? ในความล้มเหลว - เสียหายวอดวาย สิ่งที่ฝันไม่เป็นเหมือนฝัน ความจริงโหดร้าย ทิ้งรอยแผลไว้ให้ ทิ้งความเสียหายไว้ให้ ทิ้งซากปรักหักพัง แยกคนแพ้ออกจากคนชนะ แต่ก็แยกคนที่กล้าพยายามออกจากคนที่ได้แต่มองตาปริบๆ

ความคิดเห็น การพูดจาแลกเปลี่ยนออกความคิดเห็น อีกแล้ว - ซ้ำและเปลืองพลังงาน แต่แบบนั้นปลอดภัยไม่มีอะไรสูญเสีย ไม่มีอะไรเสียหาย ไม่มีอะไรวอดวาย นอกจากความเป็นไปได้ที่ใครสักคนหนึ่งจะทำให้สำเร็จ คนส่วนใหญ่พอใจแค่นั้น จริงๆ

รอยแผล รอยช้ำ ซ้ำแล้วซ้ำอีก สำเร็จแล้วก็พยายามอีก บางอย่างยังไม่ได้รับคำตอบ ถ้าเพื่ออะไรไม่ใช่เพื่อเสียงเรียกของหัวใจที่บริสุทธิ์สดใส ทำไปก็ไม่มีประโยชน์ กลายเป็นโจทย์ง่าย ๆ ที่ไร้คุณค่า ตัดสินใจ แล้วคิดดูให้ดีว่า จะทำไปเพื่ออะไร

เก็บพลังงานไว้ นอนพัก กอดตัวเอง สร้างความรัก อย่างน้อยพรุ่งนี้เราก็ยังมีให้เริ่มใหม่ ทางที่ไม่มีใครอยากจะมาเดิน ไม่ใช่ไม่ใช้รถสาธารณะ เพียงแต่ว่าเป้าหมายของเราแค่ต่างกัน ในความเหมือนเราก็แค่แตกต่าง

ในความคิดเราก็แค่กลับมารอคอยใหม่ ล้มแล้วลุกให้ได้ เดินต่อถึงจะโซเซก็ยังจะไป ซากที่เห็นถึงจะมีให้เห็นอยู่ทั่วไป แต่ก็เพราะซากเหล่านี้มั๊ยที่ทิ้งร่องรอยไว้ให้เราตลอดเวลา หยิบจับบางอันมาเหยียบทับ ทำทางเดินใหม่ หยิบจับบางอันมาวางใหม่ ซากพวกนี้ก็สวยได้ใจอยู่นะ

ล้มให้บ่อย ลุกให้ได้ รักษาแผลให้หาย อดทนและอ่อนโยนกับตัวเองไว้ เดินหน้า คลุกคลาย คืบคลาน จะยังไงก็ไม่ว่า ขอให้รู้ว่าเราทำเพื่ออะไร ขอให้รู้ว่าเราได้ลงมือทำ จะสำเร็จหรือไม่ อย่างน้อยเราก็มีเรื่องให้ภูมิใจ เพราะการที่ได้ลงมือทำ

แล้วพบกันใหม่ กันใหม่ กันใหม่ จะซ้ำแค่ไหนก็จะไปให้ได้ชัยชนะ อย่างแน่นอน สวัสดีและจงยิ้มไว้เถิด

---
layout: post
title: "ตอนนี้อยู่ตรงไหน"
date: 2019-02-19 20:48:00 +0700
image: '/assets/img/'
description: 'มาถึงซะทีนะแล้วจากนี้ล่ะ พวกเราจะเอายังไงดี'
tags:
- 2019-02
categories:
- W-ork งาน+ความตั้งใจ ทำและเรียนรู้ไป
twitter_text: 'Put your twitter description here.'
---
พระจันทร์เข้ามาใกล้โลกมากขึ้น วันนี้พระจันทร์เลยดูใหญ่ แต่จริง ๆ แล้วก็ยังไกลกว่าจะไปถึง แล้ววันนี้เราอยู่ตรงไหน? เดินทางมานานแต่ก็ยังอีกไกล และก็ยังจำได้ ที่คุณลุงสุวิทย์มักชอบพูดเอาไว้ - "เดินทุกวันสักวันมันก็ต้องถึง"

อยากรู้ว่าที่นั่นจะเป็นยังไง วันนี้ออกเดินมาในทางที่ต่างออกไป เริ่มรู้สึกแล้วว่า Chasing the Sun Rise ที่ไม่เคยได้อ่านก็น่าจะประมาณนี้ แต่ของเราไม่ได้ไปวิ่งไล่กับใคร หยุดวิ่งแล้วยืนอยู่นิ่ง ๆ มีความสุขดีก็จริง แต่ก็ยังน่ากลัวและหวั่นไหว

อยากรู้ว่าปลายทางจะเป็นยังไง ถามใครในระหว่างทางก็ไม่เจอสักคน เริ่มรู้สึกอีกแล้วว่า The Road Less Traveled ที่ก็ไม่เคยได้อ่านก็น่าจะประมาณนี้มั๊ย เดินออกมาไกลไม่เจอใคร ๆ ไม่ได้อยู่บนทางสายเดิม ๆ กลัวแต่ก็ยังเชื่อมั่นในความเป็นไป

มาฆบูชาของพระองค์ท่านเป็นยังไง? ท่านหยุดไล่ตามอะไรต่อมิอะไร - "เราหยุดแล้ว ท่านล่ะหยุดหรือยัง?" แล้วการที่ท่านมุ่งมั่น ตั้งมั่นเดินอยู่ในธรรม เส้นทางนั้นรักษาท่าน แต่สำหรับเรา เราจะก้าวพ้นไปได้มั๊ย เราจะมุ่งมั่น ตั้งมั่น แน่วแน่ สักแค่ไหน

วันนี้ตั้งใจจะย้ายส่วนนี้ไปรวมไว้ใน SDEEHub ด้วยอีกอัน มาย้อนเปิดดูก็มีหลายต่อหลายอันอยู่นะ สงสัยเหมือนกันนะว่าเขียนอะไร สะสมเอาไว้ แล้วทางที่เดินออกมาตอนนี้สะสมอะไรไว้? รอยยิ้ม ความสุข ความอิ่มเอม ศีลที่มุ่งมั่นให้บริสุทธิ์ยิ่งขึ้น

อยากรู้ว่าต่อจากนี้จะเป็นยังไง หายใจเข้า แล้วแผ่เมตตาไปพร้อม ๆ กับหายใจออกที่บางเบาและยาวนาน - สาธุ

---
layout: post
title: "Ma-Chi-Ma"
date: 2019-02-27 08:07:00 +0700
image: '/assets/img/'
description: 'เอ๊ะ!? ยังไง ... เอ๊ะ อะไรน่ะ!?'
tags:
- 2019-02
categories:
- W-hat? ในตอนที่ อะไรที่ก็ไม่รู้ว่าอะไร
twitter_text: 'Put your twitter description here.'
---
คนชอบพูดถึงการเปลี่ยนแปลง - แต่คนไม่ยอมที่จะให้ตัวเองเปลี่ยนแปลง พวกเรายึดติด ทั้งๆ ที่รู้ว่าไม่มีอะไรเหลือให้ยืดยึดติดได้อีกเลย หรืออาจต้องขยายความ หรือหาคำพูดที่เรียบง่าย เราหมายถึงชี้ไปที่ดวงจันทร์ ชี้ไปที่พระจันทร์ ชี้ไปที่ดางดวงนั้น ชี้ไปที่ความว่างเปล่า

Ma-Chi-Ma - ไม่พูดเพราะเราเกิดมาโดยไม่จำเป็นต้องพูด หรือในความเป็นจริง เราเกิดมาโดยไม่มีความจำเป็น ไม่มีความจริงซะด้วยซ้ำไป เราแค่เกิดมาจากความบังเอิญ เราแค่เกิดมาจากความผิดพลาด เราแค่เกิดมาจากความต้องการ เราแค่เกิดมาจากสมมุติฐาน เราแค่เกิดมาจากจินตนาการ!

คนเราอยากจะอยู่ไปตลอดกาล ปรับปรุงแก้ไขอะไรๆ ต่อมิอะไร ไปตลอดกาล แล้วอะไรคือตลอดกาล? นานแค่ไหน ส่งผ่านไปกี่ชั่วอายุขัย แต่น่าแปลกใจใช่ไหมที่ทำไมคนรุ่นใหม่ก็ไม่ได้จะต้องการ เพราะเราก็อยากจะสร้างสิ่งใหม่ เพราะเราก็ต้องการที่จะใช้ชีวิตในแบบของเรา เพราะเราก็มีตัวตน และเพราะเราก็คือเรา และนั่นล่ะ! เพราะเราไม่ใช่คนของเมื่อวาน

Ma-Chi-Ma - ไม่มีตัวตน ไม่มีความจำเป็นต้องมีตัวตน ไม่รู้จะส่งผ่านอะไรออกไป นอกจาก 'ส่งผล' ดาต้าและอัลการิทึม ใช่! เราตั้งใจจะให้เป็นอัลการิทึมบวกกับภาษาแปลกๆ ภาษาที่มาจากคนที่ใครๆ ก็มองว่าพวกเขาดูทึ่มๆ เรื่องพวกนี้ช่างสอดคล้องกันดี เอาเข้าแล้วไงนั่น! บางอย่างเกิดขึ้น สอดคล้องไปด้วยกัน และในบางอย่างนั้นไม่มีตัวตน ซะด้วยสิ

คนคิดค้น คนดั้งด้น คนค้นหา เพื่อสุดท้ายจะพบกับความว่างเปล่า เพียงแค่นั้นเองเนี่ยนะ ฟังดูเหลือเชื่อ แต่ก็เป็นความจริงอย่างที่สุดแล้วนะ ในตอนสุดท้ายจะเป็นยังไงนะเหรอ ไม่มีใครเหลือถึงตอนสุดท้าย แม้แต่ความหวัง เพราะทั้งหมดที่จะเหลือให้ถึงตอนสุดท้ายนั้นไม่จำเป็น

Ma-Chi-Ma -ไม่ได้มาเพื่อปิดฉากคนทุกคน!

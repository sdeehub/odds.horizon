---
layout: post
title: "รู้สึกว่ายัง"
date: 2019-03-06 18:29:00 +0700
image: '/assets/img/'
description: 'บางทีก็ยัง - ไม่ใช่สิ น่าจะถูกกว่าเพราะว่ายังไง ๆ ยังไง ... ก็ยัง'
tags:
- 2019-03
categories:
- F-riendship เพื่อนและกำลังใจ
twitter_text: 'Put your twitter description here.'
---
> ใช่! รู้สึกว่า 'ยัง' - ยังเป็นเด็ก ยังไม่อยากโต

โอ้โห้ นี่จะเป็นไปได้ยังไง รู้สึกว่าทำไม ทำไม ทำไม มีแต่คำถาม แต่กลับไม่มีเวลา ผู้ใหญ่เอาเวลาไปทำอะไร สนทนา แก้ปัญหา สร้างปัญหา ถกปัญหา ไขปัญหา

ทำไมเราอยากแค่มีเวลา นั่งเล่น นั่งคุย ไม่ต้องนั่งกิน ไม่ต้องนอนกิน - ไม่มีการกิน ไม่มีการนอน? ก็ไม่เชิง แต่แค่อยากให้เวลาพวกนั้นไปอยู่ที่อื่น

ไม่ได้อยากจะแก้อะไร แค่อยากจะมาให้ทัน ได้คุย ได้ฟัง ได้นั่ง ได้นอน ได้ร่วมคิด ร่วมทำกิจกรรมต่าง ๆ ไปด้วยกัน หรือว่าแบบนั้นคือมาโรงเรียน?

ผู้ใหญ่เราก็ไม่ได้ไปโรงเรียนเหมือนกับตอนเป็นเด็ก ๆ อีกต่อไปแล้ว - คิดถึงเพื่อน ๆ มากกว่าทุกอย่าง เพราะอย่างน้อยตอนนั้น ทุกคนก็เป็นเหมือน ๆ กัน

แต่ตอนนี้เหมือนเรากลายเป็นผู้ใหญ่ที่ไม่เข้าพวกไปแล้วซะแบบนั้น สงสัยว่าหลังจากนี้จะเป็นยังไงกัน ยังมีผู้ใหญ่ที่ทำงาน ทำตัวเป็นเด็กอยู่มั๊ย?

อย่างน้อยก็ตอนที่เรายังไม่อยากโต อย่างน้อยก็ตอนที่เรายังอยากอะไร ๆ อีกหลาย ๆ อย่าง บางทีนี่อาจจะเป็นผลของการที่ เมื่อตอนที่มาโรงเรียน

เมื่อตอนที่มาโรงเรียนแต่เราขาดหายไป เมื่อตอนที่มาโรงเรียนแต่เราไม่รู้ว่าจะต้องมาทำอะไร - จริง ๆ เรามาก็เพื่อมาโตเป็นผู้ใหญ่ และอาจจะเพราะแบบนี้มั๊ย

อาจจะเพราะแบบนี้เราถึงไม่ได้อยากไปโรงเรียนเพื่อที่จะโตเป็นผู้ใหญ่ อาจจะเพราะแบบนี้เราถึงได้ไปโรงเรียนเพียงเพื่อเรื่องบางอย่าง อาจจะเพราะแบบนี้

> อาจจะเพราะแบบนี้เราถึงได้คิดถึงเพื่อนอยู่ตลอดเวลา

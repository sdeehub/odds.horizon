---
layout: post
title: "ความไม่แน่นอนที่ส่งผลอย่างแน่นอน"
date: 2019-03-14 18:30:00 +0700
image: '/assets/img/'
description: 'ไม่ว่ายังไง ทุกอย่างก็เปลี่ยนแปลงไป - ไม่ว่ายังไง ทุกอย่างก็ส่งผลอะไรบางอย่าง'
tags:
- 2019-03
categories:
- W-hat? ในตอนที่ อะไรที่ก็ไม่รู้ว่าอะไร
twitter_text: 'Put your twitter description here.'
---
ก็ให้คำตอบไปแล้วว่าแน่นอน แต่การเปลี่ยนแปลงต่างหากคือความแน่นอน แล้วคำตอบที่ให้ไปจะมีอะไรที่แน่นอน? อาจกลายเป็นความแปลกใหม่ อย่าพยายามยืดถืออะไรไว้ แม้แต่คำตอบที่ตั้งไว้ว่าแน่นอน

แบบนี้จะนอนหลับมั๊ย เพราะถ้าเป็นเมื่อก่อนก็คงจะไม่ คือไม่หลับไม่นอน คิด-เครียด-จน หรือไม่จนแต่ก็คิดจนเครียด แล้วเดี๋ยวนี้ไม่คิดแต่ก็จน แต่บางคนบอกว่าจนคือความรู้สึกนึกคิดไปเอง

อะอ้า ฟังแล้วชักน่าสนใจ ฟังแล้วก็คิดตามไป ถ้าเป็นเมื่อก่อนก็คงสงสัย แต่แปลกที่ตอนนี้กลับรู้ว่าใช่ อะไรๆ ก็อยู่ที่ความคิด และมุมมองของเรา ความสุข ความทุกข์ ความเศร้า ความเหงา ความสบาย ความจน

จริงๆ ก็คือไม่มี แต่ว่าถ้ามีแล้วน้อยไปก็ยังไม่ใช่ความรวย แบบนั้นไม่น่าจะสวย เพราะว่ารวยเท่าไหร่ก็ยังไม่พอ ส่วนนี้ขอแค่ความไม่แน่นอน เอาแค่นี้ก่อน แต่ก็สบายใจ เพราะรู้อยู่แล้วว่าทุกอย่างต้องเป็นไป

ทุกอย่างตั้งอยู่ เกิดขึ้น แล้วก็ดับไป ไม่มีอะไรแน่นอน และก็ไม่มีอะไรไม่แน่นอน ไม่ว่าจะเกิดอะไร เราก็แค่ใส่ใจกับความเป็นไป ดูพอให้รู้ให้เข้าใจ ปล่อย-แค่นั้น-กลับมาอยู่ที่ลมหายใจ แค่นั้นพอ

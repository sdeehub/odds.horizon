---
layout: post
title: "ทำไม หรือว่า เพราะแบบนี้"
date: 2019-03-14 21:00:00 +0700
image: '/assets/img/'
description: 'เขียนติดกันแบบถี่ ๆ แบบนี้คือการเขียนเพื่อระบายอะไรแน่ ๆ เลย - ระบายอะไร? ถ้ามีสีก็คือระบายสี ถ้ามีคำก็คือระบายคำ ถ้ามีความทรงจำก็คือระบายทั้งหมดนั่นล่ะ'
tags:
- 2019-03
categories:
- M-indful หรืออะไรสักอย่าง
twitter_text: 'Put your twitter description here.'
---
เมื่อทบทวนดูก็รับรู้ในบางสิ่งบางอย่างว่า เราได้สูญเสียพลังไปมากมาย และเราก็ไม่ต้องการที่จะทำซ้ำในแบบนั้น และเราก็ไม่ต้องการที่จะเกี่ยวข้องกับสิ่งแวดล้อม หรือแม้แต่ผู้คนในแบบเดิมนั้นก็ด้วยเช่นกัน

นั่นคือการสูญเสียพลังงาน หรือนั่นแค่คือการพัก ผ่อนคลายและเข้าสังคม? สำหรับเรานั่นคือการสูญเสียอย่างมากมาย ถ้าจะนับความเงียบด้วยแล้ว เราทำลายความเงียบไปอย่างถึงที่สุดแล้วจริงๆ

ผู้คนก็คือผู้คน ส่วนเราคือคนประหลาด ความฝันอะไรจะมีฝันไปทำไม เงินก็หาไม่ได้สักกะบาท หนี้ก็มี แล้วเวลานี้ก็ยังไม่มีแม้แต่จะจ่ายอะไร ๆ สักแค่ไม่กี่บาท - น่าแปลกเรากลับไม่รู้สึกว่าเรื่องพวกนี้มีความหมายเลย

จะหาเงินให้ได้สักกี่บาท แต่คำถามของเรากลับกลายเป็นว่าคุณค่าของสิ่งนั้นล่ะคืออะไร และถึงแม้สิ่งที่เราทำอยู่จะไม่ได้มีคุณค่าสำหรับใคร ๆ แต่แค่มีลมหายใจแล้วเราเข้าใจในลมที่หายไป - ก็แค่ปัจจุบันขณะนี้

> เราว่าแค่ตรงนี้ ในลมหายใจนั้น นั่นคือที่สุดของชีวิตแล้ว นั่นคือที่สุดของชีวิตแล้วจริงๆ

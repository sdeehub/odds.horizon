---
layout: post
title: "1 เดือนที่ผ่านไปจริงๆ"
date: 2019-05-17 10:04:25 +0700
image: '/assets/img/'
description: 'เช้าวันที่เราตั้งใจจะทำอะไรสักอย่าง แต่แล้วก็มีบางอย่าง แล้วก็มีอีกหลาย ๆ อย่าง และทุก ๆ อย่างก็ยังดำเนินไปในระหว่างที่เปิด playlist - jazz hip hop 10 hrs.'
tags:
- 2019-05
categories:
- W-ork งาน+ความตั้งใจ ทำและเรียนรู้ไป
twitter_text: 'Put your twitter description here.'
---
วันนี้ได้รับ PO ซึ่งควรต้องถือว่าเป็นความสำเร็จที่น่าสนใจมากด้วยเช่นกัน - ทั้งวิธีการทำงาน ทั้งวิธีการคิด ซึ่งมีตั้งแต่การคิดงาน การคิดราคา การอิงค่าเงิน รวมไปถึงเวลาที่ใช้ในการทำงาน มีหลายอย่างหลายเรื่องให้ต้องเรียนรู้และดำเนินการ คู่ไปกับการเปลี่ยนแปลงที่ได้เกิดขึ้น ทั้งหลายเหล่านี้รับรู้ได้ว่ามีที่มา เริ่มต้นมาจากความรู้สึกสบายที่ได้ค่อย ๆ คลี่คลาย และความรู้สึกขอบคุณที่ได้ค่อย ๆ สะสมกันมา

> ขอขอบคุณในทุก ๆ สิ่ง และทุก ๆ อย่างจากจักรวาลนี้และชีวิตนี้ไว้ด้วย ณ ที่นี้นะครับ

คราวนี้ก็กลับมาที่การเริ่มต้น และทบทวนอีกครั้ง เพราะเช้านี้ตั้งใจที่จะเริ่มอะไรบางอย่าง เพื่อจะได้ดูแลความรู้สึกที่ติดค้างอะไรบางอย่างเช่นกัน แต่รายการที่ต้องทำแบบนี้ดูจะเป็นอะไรที่ต้องปรับยังไง? ถ้าจะต้องยกตัวอย่างก็เช่น
- การจดบันทึก หรือการเขียนด้วยมือ ที่เพิ่งจะกลับมารื้อฟื้นให้ตื่นขึ้นมาแล้วเขียนต่อเนื่องทุกวันอีกครั้ง หรือก่อนเข้านอนก็ได้ แต่เวลาทำ - ไม่ได้ง่ายแบบนั้นจริงๆ
- เช้านี้ตั้งใจว่าพอมานั่งตรงนี้แล้วจะได้เริ่มเขียนเกี่ยวกับ sdee.aroi ที่ได้ตั้งใจไว้นานพอสมควรแล้ว แต่ลำดับความสำคัญ กับลำดับการลงมือทำจริง ๆ ก็เปลี่ยนไปแล้วตอนนี้

ทบทวนดูก็ดี ได้เห็นว่าบางอย่าง อย่างเช่นจังหวะ / เวลา / การขัดจังหวะ / การลื่นไหล - หายใจ / ตั้งใจ และ ปล่อยวาง เพราะ
- เมื่อทำได้ก็ทำให้ดี ในเรื่องที่กำลังทำ
- เมื่อทำไม่ได้ก็ยินดี เพราะแผนก็มีไว้ให้เปลี่ยนแปลงนั่นล่ะ

> (ในบางที) หรืออาจจะมีอะไรมากกว่านั้น  แล้วตอนนี้ก็สบายดี สบายใจไปหลาย ๆ เรื่องแล้วด้วยกัน

หลับตา สูดลมหายใจ ตั้งใจฝัน หันออกไปมองต้นไม้ ต้นก้ามปูสูงออกดอกให้ผีเสื้อบินตามขึ้นมา นกร้องเพลง กางเขนบินโฉบลงมาหาน้ำในกระป๋องหรือเปล่า สำหรับ playlist ก็ยังมีเวลาให้อีกเกือบ 10 ชั่วโมง - ผ่านมา 1 เดือนแล้วจริง ๆ ตั้งใจทำให้ดีต่อไป ตั้งจอขึ้นเป็นแนวตั้งด้วยอีกอย่าง ก็ได้พื้นที่การแสดงผลสวยงามและเท่ากับเป็นการเปลี่ยนมุมมองไปด้วยนะ

เอาล่ะ 1 เดือนพอดี ตอนนี้กลับไปลงมือทำรายการที่ตั้งใจเอาไว้ได้แล้วล่ะ - ยิ้ม ๆ และ คิดถึงนะอ๊อดๆ

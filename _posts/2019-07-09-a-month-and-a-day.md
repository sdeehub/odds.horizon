---
layout: post
title: "1 เดือน กับอีก 1 วัน"
date: 2019-07-09 19:50:00 +0700
image: '/assets/img/'
description: 'อีก 1 เดือนใหม่ - เมื่อถึงเวลา เรื่องราวก็เปลี่ยนไปไวจังเลย'
tags:
- 2019-07
categories:
- W-ork งาน+ความตั้งใจ ทำและเรียนรู้ไป
twitter_text: 'Put your twitter description here.'
---
วันนี้เพิ่งขี่จักรยานไปสูงเนินมา ไป-กลับประมาณสัก 12 กิโล น่าจะได้ อันนี้ไม่ใช่รู้เอง แต่ Google บอกมา ส่วนที่ไปรู้มาเองก็คือตลาดเย็นที่นั่นมีกับข้าว มีขนม มีผลไม้ คล้าย ๆ กับที่ขายตรงด้านหลังโรงงานมั๊ย ... ก็อาจจะใช่ แต่การขี่รถมาไกลอีกนิดก็เป็นสิ่งที่ทำให้ความคิดเปลี่ยนไปได้ดีอยู่เหมือนกัน ได้ออกแรง ได้ตากลม ได้โดนแดด ไม่ถึงกับแรงแต่กำลังสบาย ๆ บางทีความสุขก็ไม่ใช่ต้องไปไกลซะขนาดนั้นแล้วนะ

เดินทางคนเดียว ขี่จักรยานคนเดียว กลับห้องมาก็อยู่คนเดียว - ไม่ใช่สิ เพราะยังมีคนที่บ้านคอยเป็นห่วงเป็นใย ส่งใจมาให้ตลอดเวลา ยิ่งแม่ ยิ่งห่วงและก็คิดถึงเราใหญ่ ครอบครัวก็คือสิ่งที่ดีที่สุดแบบนี้ นี่เอง

ส่วนอีกด้านก็คือทีมงาน คนละเวลาก็ทำงาน กันคนละเวลา มีช่วงที่ทำแล้วส่งต่อ แล้วพักแล้วตรวจสอบ ทีมงานดีก็คือเรื่องที่ดีที่สุดแบบนี้ นี่เอง

ขอบคุณและเริ่มเหนียวตัว ออกกำลังกายสักหน่อย แล้วค่อยไปอาบน้ำ น่าจะเป็นเรื่องที่ดีอย่างมาก ก่อนไปเพิ่มไว้อีกหน่อย 1 เดือน กับอีก 1 วัน - อยู่กัน 2-3 คน กับตุ๊กตา กับหลวงพ่อทวด กับรอยยิ้ม กับข้าวเหนียว/หมูทอด/หนังไก่ทอด/ข้าวต้มมัด/แคนตาลูป และก็ Notebook อีก 2 เครื่อง

สวัสดีโคราช และทุก ๆ ที่ทั่ว ๆ ไป - ขอให้ทุก ๆ คนมีความสุขสวัสดีโดยทั่วถึงกันทุก ๆ คน ทุก ๆ สิ่ง ทุก ๆ อย่าง โดยถ้วนหน้าเทอญ

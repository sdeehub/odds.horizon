---
layout: post
title: "เวลาผ่านมา"
date: 2019-12-10 05:57:26 +0700
image: '/assets/img/'
description: 'จากตรงนี้จะเป็นยังไงต่อไป ที่ผ่านมาพาเรามาที่ไหน แล้วเมื่อไหร่ ... แล้วเมื่อไหร่'
tags:
- 2019-09
categories:
- W-ork งาน+ความตั้งใจ ทำและเรียนรู้ไป
twitter_text: 'Put your twitter description here.'
---
เกือบสามเดือนผ่านมา เกือบห้าสิบกว่าปีผ่านไป ตอนสามขวบที่เริ่มจำได้ นานแค่ไหนแล้วของการเกิด และ ความทรงจำ - ลมหายใจ ร่างกาย ขยับเคลื่อนไหว แววตามีความหมาย ค้นหา มองหา รับรู้ว่าที่ผ่านมาเราได้เคยมีกันและกัน สัมผัส โอบกอด อบอุ่น ศรัทธา มุ่งมั่น รอยยิ้ม ยินดี ความสดชื่นเมื่อพวกเราได้มีโอกาสเดินทางกลับมาพบกัน ไม่ว่าจะเป็นปฏิสนธิ หรือเพียงแค่ได้พบหน้า / ไม่ว่าจะทักทายแลกไลน์ หรือแค่ยิ้มให้กัน / ไม่ว่าจะถูกเนื้อต้องตัว หรือแค่ชายเสื้อได้พ้ดพริ้วผ่านกัน / ไม่ว่าฉันหรือเธอ เขาหรือเรา / ไม่ว่าที่เดิมที่เก่า หรือเพียงแค่ในจินตนาการที่ไม่ได้มีอยู่จริง

กลับมาพบกันอีกครั้ง เวลาที่เธอผ่านมา กลับมาพบกันอีกครั้งเวลาที่เขาแวะมา กลับมาพบกันอีกครั้ง เวลาที่เราลืมตา กลับมาพบกันอีกครั้งเวลาที่ใครๆ ก้มหน้า กลับมาพบกันอีกครั้งเวลาที่ฉันล้มลง และความหมายก็ไม่มีความหมายอะไร ... อะไรๆ อยู่ที่ว่าเวลาที่ผ่านมา พาเรามาอยู่ที่ตรงนี้ทำไม?

คำถามที่ยอมให้ถาม กับคำตอบที่ไม่เคยได้ยิน ใช้ชีวิตโดยคิดว่านี่คือการดิ้นรน เพื่อหาหนทาง / เพื่อสร้างหนทาง / เพื่อเดินตามทาง - แต่แล้วก็แค่ล้มลง หงายมองดูฟ้า ตอนนั้นเธอเห็นดาวในท้องฟ้าสว่างไสว ตอนนั้นเธอเห็นใครในปุยเมฆสวย ตอนนั้นเธอได้ยินคำปลอบโยน อบอุ่น ปลอดภัย เป็นตัวเองออกมาจากข้างใน

เวลาผ่านมา ... ถ้าเธอมีเวลาผ่านมา ไม่ว่าจะนานแค่ไหน ไม่ว่าปลายทางจะอยู่ตรงไหน ไม่ว่าปลายฟ้านั้นจะมีอะไร - เรายังยิ้มให้กัน ไม่ว่าจะก้มหรือจะเหงย ไม่ว่าจะเคยหรือจะเขิน ไม่ว่าจะติดหรืออึดอัด ไม่ว่าจะชาชินหรือยินดี ยิ้มที่มีให้กับคนทุกคน สัตว์ทุกสรรพสัตว์ สิ่งของทุกอย่าง เรื่องราวต่างๆ ทั้งมวล และแล้วเวลาที่ผ่านมา

... และแล้วเวลาที่ผ่านมาก็เปิดเผยให้เราได้รับรู้ แสงสดใส แดงเหลืองทอง สาดทั่วฟ้าวันใหม่ - เวลาที่ผ่านมา พาเรากลับมาพบกันอีกครั้ง อบอุ่น รื่นเริง สนุกสนาน รอยยิ้ม ความยินดี เรื่องราวมากมาย ความคิดถึง ชีวิตชีวา สวมกอดให้ไออุ่นได้ต้อนรับเธอ เขา พวกเรา และทุกๆ คน ด้วยความอ่อนโยน และ ยินดี เป็นที่สุด

ในเวลาที่พวกเราผ่านมา ทุกๆ ครั้ง อย่างเป็นนิรันดร์

---
layout: post
title: "มาส่งด้วยนะ"
date: 2020-01-07 20:53:52 +0700
image: '/assets/img/'
description: 'การเปลี่ยนแปลง ความสนุกสนาน กาลเวลา การเดินทาง การทำงาน หลังเลิกงาน ... แล้วการกลับบ้าน แล้วทำการบ้าน เรื่องแบบนี้อยู่ไหน?'
tags:
- 2020-01
categories:
- W-ork งาน+ความตั้งใจ ทำและเรียนรู้ไป
twitter_text: 'Put your twitter description here.'
---
และแล้ววันนี้ก็มาถึง วันที่ขี้เกียจจะไปไหน วันที่บ้านก็คือบ้าน ยังไงก็ไม่อยากจะไปไหน อยู่กับบ้าน ทำการบ้าน แต่ไม่ได้อยากทำงานบ้าน - สั่งแม่บ้านมาจัดการให้มั๊ย? / หิวแล้วจะทานอะไร? - สั่งแกร๊บมาส่งให้นะ / แล้วอะไรต่อมิอะไรล่ะ - สั่งมาสิ สั่งมาส่งที่บ้าน ... ก็แค่อยากจะอยู่กับบ้านไง! จะมีอะไรมากไปกว่านี้อีกล่ะ

เมื่อเหลือแต่สั่งให้ทุกอย่างมาที่บ้าน มาทำที่บ้าน มาทานที่บ้าน มาหาที่บ้าน

แล้วร้านอาหารจะเป็นยังไง เมื่อใครๆ ก็สั่งอะไรๆ มาทานกันที่บ้าน
- การขนส่งจะไปได้ดี คนขี่แกร๊บกันสนุกสนาน งั้นเราก็ต้องจัดอบรมการขับขี่อย่างปลอดภัย จัดอบรมการส่งของให้ว่องไว? ไม่ใช่แค่นั้นแล้วนะสิ! จะส่งยังไงให้เกิดปฏิสัมพันธ์ที่ดีภายในเวลาแค่ 10-15 วินาที ที่ได้พบหน้ากัน เพียงเท่านั้น และไม่มีการจดจำอะไรใดๆ - คนรับก็รับและมีความสุข คนส่งก็ขับมาและกลับด้วยความชื่นใจ
- ไม่มีใครออกไปไหน? แล้วร้านอาหารจะเป็นยังไง เอาไว้แค่เป็นอะไรที่พิเศษจริงๆ หรือว่านานไปก็ยิ่งล้าสมัย ไม่มีใครต้องการ ร้านต้องปรับตัวยังไง ขายอาหารกันด้วยหน้าเวบและการรีวิว โปรโมชั่นหรือการให้คะแนน แม่ครัว-พ่อครัว เด็กเสิร์ฟ เด็กรับรถ แล้วก็ใครต่อใคร จะยังต้องมีอีกมั๊ย? นั่งรออยู่หน้าจอแล้วก็ทำตามออเดอร์กันไป บางทีแบบนี้ก็อาจจะดีก็ได้ แต่จะดียังไง?
- มารยาทบนโต๊ะอาหารก็ไม่ต้องมี ไม่ต้องพิถีพิถัน - นั่นดิก็ทานอยู่ที่บ้านคนเดียวไง อยากโรแมนติคก็ใช้เทียนช่วยไง อยากจะเห็นหน้าใครก็ call มั๊ยล่ะ? น่าจะช่วยได้อยู่นะ แต่ถ้าจะป้อนกันล่ะ หรือจะตักอะไรให้กัน ... นั่นดิ ว่าแต่จะทำแบบนั้นไปทำไมกัน
- พนักงานบริการก็หายไปด้วย เพราะทุกคนทานได้/ช่วยตัวเองได้ *อยากได้บรรยากาศแบบไหนก็จัดไว้ที่บ้าน* ก็ต่อมาจากข้อที่แล้วไง ขยายความให้เห็นการหดลงของงานบริการที่เปลี่ยนไปเป็นการช่วยตัวเอง เอาใจตัวเอง ติดอยู่กับตัวเราเอง - บางทีพวกเรื่องแบบนี้อาจจะมีตัวช่วยอย่างถ่ายรูปแชร์ รอให้กด like รอให้ comment ... อืม แต่ครั้งหนึ่งความคิดเห็น ก็แค่ความคิดเห็นหาใช่ข้อเท็จจริงไม่ แต่วันนี้ยังไงกันแล้วนะ
- ชีวิตขี้เกียจเบียดคน แล้วขี้เกียจล้างจานมั๊ย? ถ้าขี้เกียจพอต้องทานที่บ้านแล้วจานจะเป็นยังไง - ออกแบบ packaging ให้เป็นจานและชามไปในตัว ห่อมาเสร็จสรรพ ทานเสร็จพับ / ทิ้ง / ไม่ต้องล้าง ไม่เปลืองน้ำ ไม่ขี้เกียจ ไม่ใช่ขยะเพราะย่อยสลายได้ ก็แค่หมุนเวียนเปลี่ยนไป กลสยเป็นมีภาชนะที่พร้อมส่ง/อุ่น/ทาน/ทิ้ง แล้วก็ยังรักษ์โลกด้วยไง_

*แต่คิดถึง* ส่วนประกอบของร้านอาหาร
- อาหาร - อาหารทำที่ไหนสักที่ แล้วพร้อมจะเอามาส่ง ส่งไปที่ไหนก็ได้ อาหารอร่อยก็ไม่ต้องคอยมาเปิดในศูนย์อาหารแบบที่ต้องดึงผู้คนมาทาน
- สถานที่ - อาจจะเป็นที่โรงเรียน ที่ทำงาน (หรือที่บ้าน อันนี้ธรรมดาไปแล้ว) ที่ห้าง ที่โรงแรม คือ ที่ๆ คนทานมานั่งรวมกันมีจาน/ช้อน/ถ้วย และพนักงานบริการ จัดการอาหารที่เอามาส่งนี่ล่ะ ออกมาให้ทานกันอีกที
- จัดเก็บ/ล้าง/อาหารที่เหลือ - ตรงนี้ทำกันให้เรียบร้อย เก็บ/ล้างไม่เท่าไหร่แต่ถ้าจะให้เป็น Zero waste ล่ะ อาหารที่เหลือห่อให้ด้วย/ส่งกลับบ้าน หรือช่วยจัดการให้ด้วยพร้อมเลยทีเดียว

---
layout: post
title: "เมืองในฝัน หรือ หมู่บ้านในนิทาน"
date: 2020-01-30 22:32:25 +0700
image: '/assets/img/'
description: 'หมาเห่าหอน ส่วนคนก็นอนหลับสบาย ไก่ขันแต่เช้ามืด อากาศเย็นสบาย คุณยายกับหลานๆ รอใส่บาตรพระ บางคนตื่นสาย แต่หลายคนตื่นเช้าแล้วออกไปตลาด'
tags:
- 2020-01
categories:
- H-ope ความหวัง (ไม่ใช่คาดหวัง) และ พลังที่เรามี
twitter_text: 'Put your twitter description here.'
---
หมาเห่าหอน ก็นั่นไง เพราะเราเป็นใคร เป็นใครไปไม่ได้นอกจากคนแปลกหน้า แวะมาให้หมาเห่า แวะมาให้หลงรักอย่างหัวปักหัวปำ ที่นี่คือที่ไหน ที่นี่คือที่ในฝันของฉันและเธอ มาอยู่ด้วยกันมั๊ย ถึงจะไม่มีใครชวน ไม่มีใครถาม - ก็ตามนั้น

ฟ้าสวยตลอดทั้งวัน ลมเย็นสบาย แต่แดดก็พออุ่นๆ ให้ต้นไม้ได้ยิ้มได้ ผีเสื้อออกบิน ดอกไม้ส่งยิ้มหวาน ต้นหญ้าปลิวไหวๆ พวกเรานั่งๆ นอนๆ หลับก็ฝัน ตื่นก็ยังอยู่ในความฝัน ที่นี่ที่ไหนกัน ถ้าไม่ใช่หมู่บ้านนิทาน _ แล้วจะที่ไหน?

ในน้ำมีปลา ในนามีข้าว หลังบ้านมีสวนผัก หน้าบ้านมีต้นไม้ใหญ่ ลูกหลานวิ่งเล่น เหนื่อยก็พัก มานวดให้ปู่ย่า-ตายาย อาหารวางรออยู่ในบ้าน หิวตอนไหนก็ทานตอนนั้น ร้อนก็อาบน้ำ นอนพักให้สบาย เหงาก็อ่านหนังสือ ที่นี่มีหนังสือเยอะแยะมากมายเหลือเกิน

ความรู้ ความเข้าใจ ในธรรมชาติมีและปรับเปลี่ยนให้พวกเราเรียนรู้ได้อย่างไม่รู้หมดสิ้น พัฒนาตัวเอง พัฒนาครอบครัว พัฒนาชุมชน ส่งรอยยิ้มให้กันและกัน ให้อาหารใจหล่อเลี้ยงให้ทุกคนชุ่มชื่น ทานสมุนไพร รักษาร่างกายตามธรรมชาติ

เหนื่อยก็พัก หนักก็วาง แล้วขอความช่วยเหลือ แบ่งเบากันและกัน มีมากก็แบ่ง มีน้อยแต่ก็เพียงพอ มีเหลือก็แจกจ่าย ให้และรับสมดุลในกันและกัน ความฝันกับความจริงล้อกันไป ใกล้ชิดเป็นหนึ่งเดียว เหมือนกับลมหายใจ เข้าและออก

เข้าและออกต่อเนื่อง แต่สงบราบรื่น สดชื่น และ เป็นสุข อยู่ชั่วนิรันดร์ ที่นี่ที่ไหนกัน? เธอถาม ...

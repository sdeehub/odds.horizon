---
layout: post
title: "อีก 1 เดือน"
date: 2020-05-31 T17:35:03+07:00
image: '/assets/img/'
description: 'เย็นวันที่ 31 พค. กำลังจะขึ้นเดือนใหม่'
tags:
- 2020-05
categories:
- F426
twitter_text: 'Put your twitter description here.'
---
ทบทวนไว้ที่ไหน? เอามาเก็บไว้ที่นี่ มาลองคิดดูเมื่อสมัยตอนที่เราไปส่ง-รับกันเป็นประจำที่ปั๊ม สมัยนั้นเราคิดถึงแค่ web board ที่ผากข้อความไว้เพราะเราแค่อยากรู้ว่ารถตู้มาแล้ว และออกไปแล้วมั๊ย

เป็นได้แค่ web board เพราะไม่ได้คิดอะไรมากมายต่อไปจากนั้น เป็นแค่ความต้องการเล็ก ๆ ไม่ได้เอาเวลามาหาเทคโนโลยีมาสนับสนุน แต่จริง ๆ แล้ว web board ที่จะเข้าถึงทุกคนได้แบบนั้น ก็ไม่ได้ต่างอะไรกับแอพลงทะเบียนบอกการมาถึงของผู้คนอย่างในปัจจุบัน

แล้วอีกอย่างที่เราคิดถึงงานในชื่อ "บ่นไม่หยุด" ที่ ๆ ใครจะมาเขียนอะไรเอาไว้ก็ได้ - แล้วก็มีบางอย่างในลักษณะที่คล้ายกับ social app. ในสมัยนี้อยู่เหมือนกันว่ามั๊ย

ตอนไปลาวที่อยากให้หมีถือกล้องถ่ายวิถี และการใช้ชีวิตประจำวันแถวบ้านที่เมืองลาวส่งมาให้ นั่นก็งาน YouTuber มั๊ย? แต่ตอนนั้นค่อนข้างที่จะเชื่อว่าเป็นการทำงาน ว่าจะสร้างรายได้ ว่าจะทำได้ แล้วได้ผลดีให้ตลอดรอดฝั่ง ตอนนั้นยังเชื่อกันได้ยากมากนะ หรือแม้แต่ fb page ก็เหมือนกัน จับต้องได้มากแล้ว แต่ย้อนกลับไปตอนเริ่มนั้นยากมากอยู่ทีเดียว

ก่อนหน้านี้สักหน่อยเคยคิดถึงหมู่บ้านในนิทาน มีการเดินทางของผู้สนใจ (หรือนักท่องเที่ยวแบบใหม่) มาพักอยู่ในหมู่บ้านของเรา มาใช้ชีวิตร่วมไปกับพวกเราชาวหมู่บ้านแบบปกติธรรมดา แต่ได้เรียนรู้ ได้เห็น ได้แปลกตา ได้รู้จักน้ำใจไมตรี อย่างถ้ามาที่ สูงเนิน มาถึงก็ได้จักรยานคนละคัน ปั่นไปเที่ยวได้ทั่ว มีไปน้ำตกวังคาวบอย มีไปตลาด มีไปกุดจิก มีไปสถานีรถไฟ มีนั่งรถไฟไปที่เมืองโคราช ที่นั่นก็มีจักรยานอีกคันไว้ให้ปั่นไปดูเมือง ยิ่งถ้ามี YouTuber มาช่วยสร้างสีสัน เอา content ออกมาให้เป็นเหมือนของชำร่วย เก็บความทรงจำไว้ด้วย - ได้เที่ยวแบบมีคุณค่า ลึกซึ้ง เรียนรู้จักชุมชน ท้องถิ่น แลกเปลี่ยนและรับรู้กันได้ลึกและจริงมากขึ้น

มีอีกความคิดจากงานเลี้ยงรุ่นที่อั๋นบอกต้องมี platform - อันนั้นกลับมา แล้วคิดว่า media อย่างรูปหรือ vdo หรือ streaming คือที่มาจากทุก ๆ device ที่ลงทะเบียนไว้ของคนที่เข้าไปในงานถ้าจะเอามารวมกันอยู่สักที แล้วเอา engine AI เข้าไปจัดการ เวลาที่เรากลับเข้าไปดู จะเห็นเนื้อเรื่องจากมุมกล้องของ device ตัวที่ต่างไป โดยที่ AI เอามาตัดต่อเล่าเรื่องให้เราใหม่ น่าคิดว่า content ที่ได้จะน่าดู และเป็นแบบไหน และที่น่าสนใจ และสำคัญก็คือทุกคนจะมีส่วนร่วมจริง ๆ ไม่ใช่เฉพาะเหตุการณ์บนเวที

คราวนี้ของวันนี้ กับการที่ทุกคนต้องเก็บตัวอยู่บ้าน เห็นได้ว่า YouTuber เพิ่มมาอีกเยอะ แล้วถ้าแนวทางการทำ content ได้พัฒนาให้มีคุณภาพมากขึ้นล่ะ ไม่ใช่ด้วยอุปกรณ์การถ่ายทำ หรือต้นทุน แต่เป็นเรื่องราว มุมมอง และวิธีการถ่ายทอดเรื่องราว หรือแม้แต่ตัว YouTuber หรือเนื้อหาที่น่าสนใจ มีคุณค่าต่างออกไป ไม่ใช่แกล้งแฟน แกล้งใคร แต่มีบางคนสร้างสรรค์ และเล่าเรื่องออกมาได้น่าสนใจ น่าประทับใจ หรือควรจะมีกลุ่มที่เป็นต้นทางช่วยชี้นำ อืม ... บางทีนี่อาจจะเป็นจุดเปลี่ยน

แล้วอย่างถ้าเราจะทำ series ออกมาจากเรื่องจริงล่ะ ตัวละครจริง ผู้กำกับตัวจริงอย่าง อั๋น ตากล้องจริง บทจริง - เอามาใช้และถ่ายทำกันในฉากจริง อาจต้องซ่อนกล้อง อาจต้องปรับบท อาจต้องอะไร ๆ อีกหลาย ๆ อย่าง แต่เราคิดว่าน่าสนใจ เพราะเหมือนเป็นการเล่าเรื่องด้วยทีมงานอาชีพตัวจริง แต่พวกเค้ามาร่วม มาเล่น มาถ่าย มาเก็บและเอาไปตัดต่อ ได้เรื่องที่เล่าไปพร้อม ๆ กับความเป็นจริง ไม่ใช่ข่าว ไม่ใช่สารคดี ไม่ใช่เล่นตามบทอย่างละคร ไม่ใช่ถือกล้องถ่ายอย่าง vlog แต่เป็นทุกอย่างรวมอยู่ด้วยกัน พร้อมด้วย platform ที่ให้ทุกคนได้เข้าถึง คือเราจะเข้ามาทั้งมีบทบาทเป็นผู้เล่น และผู้ดูก็ได้ไปพร้อม ๆ กัน โดยที่ผู้อยู่เบื้องหลังก็อยู่ทำหน้าที่ไป แต่ก็ต้องสอดคล้องไปกับเนื้อหาของเบื้องหน้าด้วยเช่นกัน

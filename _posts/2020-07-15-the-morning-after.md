---
layout: post
title: "เช้าวันรุ่งขึ้น"
date: 2020-07-15 T07:47:48+07:00
image: '/assets/img/'
description: 'เช้าวันใหม่ เรื่องราวต่าง ๆ คลี่คลาย การเดินทาง มาถึงจุดหมาย และพร้อมจะไปกันต่อ'
tags:
- 2020-07
categories:
- F426
twitter_text: 'Put your twitter description here.'
---
10 - 15 นาที เช้าวันนี้กับการ WFH แบบนี้ รู้สึกถึงความขัดแย้งของข้อกำหนดและการปฏิบัติในสถานการณ์ตอนนี้ เหมือน ๆ กับความขัดแย้งในทุก ๆ สถานการณ์ก็เช่นเดียวกัน ต่างคนต่างมีจุดที่จะต้องยืนยันให้มั่น ทั้งในหลักการ ทั้งในเหตุและผล ทั้งในส่วนบุคคลหรือผลจากที่ประชุม

เมื่อคืนคำว่า เมตตา ทำให้เราได้ฉุกคิด ส่วนเช้านี้คำว่า เมตตา ทำให้เรารับรู้และสัมผัสได้ถึงความนุ่มนวล อ่อนโยน เป็นธรรม และดูเป็นมิตร เย็นเหมือนน้ำ มีคุณกับทุกคน พระท่าน ผู้หลักผู้ใหญ่ ผู้อาวุโส ล้วนมีเมตตาเป็นพลังงานที่นำและเห็นเด่นชัดในการดำเนินชีวิต ในการทำกิจกรรม ในการตัดสินใจ

เช้านี้เราได้เรียนรู้จากเรื่องราวสถานการณ์ภายนอก สำหรับโดยส่วนตัวการย้อนกลับมาคิดทบทวน อายุ ประสบการณ์ ความคิด และจุดยืน ทั้งหมดของเรายังห่างมากจากคำว่า มีเมตตา เป็นเพียงส่วนน้อย ไม่ใช่ส่วนนำ เพราะทั้งหมดแล้วเรามักจะนำด้วยเป้าหมาย เรามักจะนำด้วยความคิดที่จะแก้ไขปรับปรุงอะไร ๆ สักอย่าง หรือหลาย ๆ อย่าง ด้วยเครื่องมือคือเทคโนโลยีเป็นสำคัญ ถัดจากนั้นในการลงมือทำก็ใช้ความยืดหยุ่น คล่องตัว จังหวะเร็ว-ช้า ซึ่งส่วนมากจะเป็นความเร็วซะมากกว่า ที่สำคัญคือความตั้งใจ และความบริสุทธิ์ใจ

ตรงคำว่า บริสุทธิ์ใจ น่าจะเป็นจุดสำคัญที่สุดสำหรับเช้านี้ เพราะดูจะเป็นรากฐานที่ดี ที่สำคัญให้กับทุก ๆ การตัดสินใจ การลงมือทำ

---

เพื่อให้ความเป็นไปของงานและชีวิตเรียบร้อย ราบรื่น มาจากความสุข ส่งผลให้ทุกอย่างสำเร็จ เกิดเป็นชีวิต เป็นผลงานที่ให้ประโยชน์ และให้ประสบการณ์ที่ดีน่าจดจำสำหรับพวกเราทุก ๆ คนที่เกี่ยวข้อง ส่วนผู้อื่นที่ได้มารับรู้ รับงานต่อเนื่องกันไปในโอกาสข้างหน้าก็ได้ผลจากรากฐานที่ดีนี้ ไว้เป็นความพร้อมเพื่อสร้างความสำเร็จให้มากยิ่ง ๆ ขึ้นไป

เวลาล่วงเลยจากเช้าวันรุ่งขึ้น กลายเป็น เช้า สาย บ่าย เย็น ค่ำ วนเวียน เปลี่ยนแปลง มากมายเหลือเกิน มาถึงตอนนี้ รอคอย มาถึงตอนนี้ก็ยังเคลื่อนไหว ไม่นิ่ง เพียงแค่ได้รู้แล้วว่าควรต้อง อดทน และ อ่อนโยน กับตัวเราเองไว้เสมอ ๆ

และก็อีกเช่นกันในเช้าวันนี้มารู้ มาคิดได้อีกทีก็คือควรต้องมี เมตตา ให้กับตัวเราเองไว้ด้วย

> อดทน และ อ่อนโยน บวกกับความมี เมตตา มีให้กับตัวเราเองเรื่อยไป

น่าคิดว่าเมื่อต้องส่ง ความรัก ออกไป จะรู้สึกได้ว่า เมตตา จะช่วยให้ ความรัก อ่อนโยน มากมาย ส่งออกไปได้ง่ายยิ่งขึ้น - ขอบคุณความโชคดีในเช้าวันนี้ ขอบคุณความโชคดีในเช้าวันที่พวกเรากลับมาบ้าน มาเริ่มวันใหม่ มาเริ่มครอบครัว มาเริ่มชีวิต กันที่ตรงนี้ ขอบคุณความสำเร็จ การเปลี่ยนแปลง ประสบการณ์ เรื่องราว วัน-เวลา การเติบโต สมาชิกครอบครัวที่เพิ่มขึ้น ทีมงานรวมถึงลูกค้าที่เพิ่ม-ลดเปลี่ยนแปลงให้โอกาสได้สร้างความสำเร็จต่าง ๆ ด้วยกัน

ขอบคุณ เมตตา ที่เราได้รับอยู่เสมอ ๆ จากพ่อแม่ ปู่ย่า ตายาย ญาติผู้ใหญ่ ผู้อาวุโส หลวงปู่ หลวงตา เหล่านี้ ขอบคุณ เมตตา ที่เราได้รับรู้ในเช้าวันนี้ ว่าเราก็ต้องมีเมตตาให้กับตัวเราเองก่อนด้วยเช่นกัน

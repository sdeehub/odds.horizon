---
layout: post
title: "บ้าน"
date: 2020-08-02 T11:29:20+07:00
image: '/assets/img/'
description: 'ท่านั่งที่ปวดหลัง เวลาที่พิงไปข้างหลังทำให้ต้องเกร็งหลังคอและหน้าท้อง ปล่อยให้หิวมากก็จะทานเยอะเกินอิ่มเป็นจุก'
tags:
- 2020-08
categories:
- F426
twitter_text: 'Put your twitter description here.'
---
วันที่ที่บ้านค่อย ๆ นั่งลงดูอะไร ๆ ในความคิด? ค่อย ๆ นั่งลง ไม่ได้ช่วยอะไร ไม่ได้ช่วยเพราะอะไร? ไม่ได้ช่วยเพราะไม่มีประโยชน์อะไร? แล้วประโยชน์อยู่ตรงไหน ถ้าหงุดหงิด เหนื่อยและลำบากใจ ก็ให้หยุดก่อน นั่งลง สบาย ๆ ... หายใจ แล้วค่อย ๆ กลับมาอยู่กับลมหายใจ อีกครั้ง อีกครั้ง และ อีกครั้ง เมื่อยังมีลมหายใจ

> What simple action could you take today to produce a new momentum toward success in your life?

คำถามที่น่าสนใจ แต่คำตอบกลับไม่ได้น่าฟัง อะไรที่เรียบง่าย นั่นคืออะไร เอาแค่อยู่กับลมหายใจ เอาแค่นี้เรียบง่ายพอมั๊ย เอาแค่ปล่อยวาง เพราะสุดท้ายแล้วทุก ๆ อย่าง - แค่การที่จะยังทำให้สุดท้ายแล้วทุก ๆ อย่าง ... เหมือนเดิม หยุดนิ่ง คงไว้ หรือต้องเปลี่ยนไป ปรับตัวให้ทัน จะแบบไหนก็ตาม ไม่ได้น่าฟัง แต่น่าคิด

ขอบคุณบ้านในเช้าวันนี้ และก็ในทุก ๆ วัน เพราะบ่าย-เย็นนี้ก็จะต้องกลับไปทำงาน ออกจากบ้าน ห่างจากบ้าน ไกลกับคนที่บ้าน

*ในฝัน* ตรงนั้นบ้านที่อยู่ในฝัน ทุกคนอยู่ที่บ้าน เรื่องราวจากการเดินทางสนุกสนานและน่าจดจำสำหรับทุก ๆ คน พวกเราช่วยกัน ใครที่ยังอยู่ช่วยให้คนที่กำลังจะไปมีกำลังใจ ความเป็นไปเรียบง่ายเหมือนพัดลมเพดาน หรือถึงจะย้อนไปเหมือนพัดชักก็ได้ ทุกอย่าง-ทุกคนก็เข้าใจ ชีวิตและความเป็นไปเรียบง่ายเหมือนทุก ๆ วัน เวลาที่เราอายุมากขึ้น เรื่องราวของเรา เรื่องเล่าของเรา ความจำของเรา ความฝันกับความจริงของเรา อบอุ่น ยิ้มแย้ม และให้ความหวังกับตัวเราและผู้อื่นอยู่ตลอด

การทำงานเกิดขึ้นทุกวัน และการเดินทางก็เกิดขึ้นทุกวัน บ้านและพวกเรา ... ถึงจะยังไง ถึงจะไกลแสนไกล แต่ก็ยังเป็นบ้านของพวกเราด้วยกันทุกคน ในทุกเวลา ตลอดไป
